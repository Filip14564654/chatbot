*Vnitřní předpisy Ostravské univerzity![ref1]*

*Studijní a zkušební řád OU* 

![](Aspose.Words.5a70c632-e857-4a04-a78d-987e7864f950.002.png)

**STUDIJNÍ A ZKUŠEBNÍ ŘÁD**  

**OSTRAVSKÉ UNIVERZITY**

Schváleno AS OU: 26. února 2024 Registrace MŠMT: dnem registrace Platnost: dnem registrace Účinnost: dnem registrace![](Aspose.Words.5a70c632-e857-4a04-a78d-987e7864f950.003.png)

*Ministerstvo školství, mládeže a tělovýchovy registrovalo podle § 36 odst. 2 zákona č. 111/1998 Sb.,* 

- *vysokých  školách  a  o  změně  a  doplnění  dalších  zákonů  (zákon  o vysokých  školách),  ve  znění pozdějších předpisů, pod čj. MSMT-4227/2024-2 Studijní a zkušební řád Ostravské univerzity ke dni podpisu registrace.* 

*Mgr. Karolína Gondková    ředitelka odboru vysokých škol![](Aspose.Words.5a70c632-e857-4a04-a78d-987e7864f950.004.png)*

**ČÁST PRVNÍ              ZÁKLADNÍ USTANOVENÍ** 

**Článek 1            Úvodní ustanovení** 

1. Studijní a zkušební řád Ostravské univerzity (dále jen „řád“) stanoví pravidla studia ve studijních  programech  akreditovaných  na  Ostravské  univerzitě  (dále  jen  „OU“)  a uskutečňovaných jejími fakultami, jakož i pravidla konání státních rigorózních zkoušek, jimiž  se  neukončuje  studium  ve  studijním  programu,  a  programů  celoživotního vzdělávání. 
1. Tento  řád  vychází  ze zákona  č. 111/1998 Sb.,  o vysokých školách a o změně a doplnění dalších zákonů (zákon o vysokých školách), ve znění pozdějších předpisů (dále jen „zákon“), a ze Statutu OU. 
1. Tento řád je závazný pro: 
   1) OU a její součásti; 
   1) studenty  v akreditovaných studijních programech,  absolventy  magisterských studijních programů  konající  státní rigorózní zkoušku a účastníky programů celoživotního vzdělávání (dále jen „studující“);
   1) zaměstnance OU a jejích součástí; 
   1) jakož i pro jiné osoby, které stanoví tento řád. 
1. Tento řád je vnitřním předpisem OU. 

**Článek 2                       Organizace akademického roku** 

1. Akademický rok na OU začíná 1. září a končí 31. srpna následujícího kalendářního roku.  
1. Harmonogram akademického roku univerzity stanovuje rektor po projednání na kolegiu rektora formou opatření.  
1. Harmonogram  akademického  roku  univerzity  se  zveřejňuje  ve  veřejné  části internetových stránek OU. 
1. Akademický rok se člení na dva semestry: zimní a letní. 
1. Zimní semestr zahrnuje období zápisu do akademického roku, období výuky, období vánočních (zimních) prázdnin a období zkoušek. 
1. Letní  semestr  zahrnuje  období  výuky,  velikonočních  prázdnin,  období  zkoušek  a období hlavních (letních) prázdnin.
1. Doba trvání jednotlivých období je na OU stanovena harmonogramem akademického roku univerzity. 
1. Po dobu hlavních prázdnin lze konat zejména povinné kurzy, odborné praxe, státní zkoušky,  státní  rigorózní  zkoušky,  závěrečné  zkoušky,  popřípadě  se  souhlasem vyučujícího konat zpravidla opravné termíny zápočtů a zkoušek, volný čas studujících by však neměl být těmito činnostmi zkrácen na méně než čtyři týdny.
1. Harmonogram akademického roku univerzity  obsahuje též termíny zápisů předmětů, státních zkoušek a další údaje související se studiem.
1. V souladu s harmonogramem akademického roku univerzity stanovují formou opatření děkani  jednotlivých  fakult  harmonogramy  akademického  roku  fakult,  které  jsou závazné pro studující jednotlivých fakult.
11. Děkani fakult, kteří společně uskutečňují studijní program podle čl. 37 odst. 1 písm. b) Statutu OU, stanoví harmonogram akademického roku fakult po vzájemné dohodě. Student se řídí harmonogramem akademického roku fakulty, na které je zapsán.
11. Harmonogram  akademického  roku  dané  fakulty  se  zveřejňuje  ve  veřejné  části internetových stránek fakulty. 
11. Rektor nebo děkan může  v rámci zveřejněného harmonogramu akademického roku univerzity nebo fakulty mimořádně vyhlásit rektorské nebo děkanské volno.

**Článek 3**   

**Kreditní systém studia a studijní předměty** 

1. Studium  ve všech  typech  studijních  programů  a  zpravidla  také  v programech celoživotního vzdělávání se na OU uskutečňuje na základě kreditního systému studia.
1. Studijním předmětem (dále jen „předmět“) na OU se rozumí jednosemestrální kurz, který  je  jednoznačně  identifikován  kódem  (zkratkou  předmětu).  Každý  předmět  je ohodnocen  předem určeným konkrétním  počtem kreditů.  Počet kreditů  je vyjádřen celým číslem. 
1. Kredity za předmět se získají jeho absolvováním, tj. splněním všech podmínek, které jsou pro absolvování předmětu předepsány.
1. Kreditní  systém  OU  je  založen  na  zásadách  Evropského  systému  převodu  a akumulace kreditů (dále jen „ECTS“). 
1. Kredity ECTS se přidělují jednotlivým předmětům na základě obvyklé studijní/pracovní zátěže potřebné pro dosažení očekávaných výstupů z učení.  
1. Výstupem z učení se rozumí  rozsah znalostí, dovedností a odborných způsobilostí, které studující získá po absolvování předmětu nebo studia. 
1. Studijní zátěží se rozumí  odhadovaná  doba potřebná k zvládnutí všech požadavků (zejména  účast  na  výuce,  samostudium,  příprava  na  zkoušky,  zápočty,  psaní písemných prací a projektů, četba literatury) nutných pro získání výstupů z učení. 
1. 1 kredit odpovídá 25 až 30 hodinám studijní zátěže studujícího.  
1. Celkové studijní zátěži za akademický rok  obvykle  odpovídá 60 kreditů, za semestr 30 kreditů. 
1. Státní  závěrečné  zkoušce,  jejím  částem  nebo  obhajobě  bakalářské,  diplomové, disertační, rigorózní či závěrečné práce se kredity nepřiřazují.
1. Vedoucí fakultního pracoviště (dále jen „katedra“) po projednání s garantem studijního programu  stanoví  u  předmětu  garanta  (dále „garant  předmětu“).  Garant  předmětu odpovídá za odbornou úroveň daného předmětu. 
1. Každý předmět je charakterizován těmito údaji: zkratka předmětu, název předmětu, kreditní  ohodnocení,  rozsah  výuky  (časová  dotace),  semestr  výuky,  forma  výuky, vyučovací  jazyk,  podmiňující  a  vylučující  předměty,  způsob  kontroly  (zakončení předmětu),  cíl  předmětu  (anotace),  podrobné  požadavky  na  zakončení  předmětu, obsah předmětu (přehled probírané látky), předpoklady ke studiu předmětu, výstupy z učení, jméno vyučujícího, studijní literatura, časová náročnost předmětu, vyučovací a hodnotící metody. 

**Článek 4   Způsoby výuky** 

1. Základní způsoby výuky na OU jsou přednášky, cvičení, semináře, exkurze, praxe, speciální kurzy, konzultace, tutoriály, off-line a on-line výuka prostřednictvím Learning Management System.  

3   
*Vnitřní předpisy Ostravské univerzity Studijní a zkušební ![ref2]řád OU* 

2. V přednáškách se  studující seznamují s poznatky a metodami příslušného vědního nebo uměleckého oboru, uvádějí se do samostatného studia a připravují se k aplikacím přednášené látky.  
2. Ve  cvičeních  si  studující  upevňují  a  prohlubují  vědomosti  získané  z  přednášek  a samostatného studia, aplikují teoretické poznatky a rozvíjejí dovednosti nebo realizují stanovený rozsah praktických úkolů.  
2. V  seminářích  se  za  aktivní  účasti  studujících  teoreticky  a  metodicky  rozvíjejí  a prohlubují poznatky předmětů. 
2. Praxe slouží k upevňování a rozšiřování vědomostí a dovedností získaných studiem na základě práce  studujících  na odpovídajícím pracovišti. Praxe je součástí  studia a způsob její organizace, zajištění a provádění je dán  opatřením rektora nebo děkana nebo pokyny příslušného zaměstnance katedry nebo fakulty. 
2. Exkurze slouží zejména k tomu, aby si  studující  v reálných  podmínkách  ověřovali teoretické  vědomosti  získané  výukou  některých  předmětů  a  seznamovali  se  s metodami práce v praxi. 
2. Speciální  kurzy  slouží  zejména  k  získání  vědomostí  a  praktických  dovedností  ve speciálně vybrané oblasti studia. 
2. Konzultace  pomáhají  studujícímu  při  samostatném  studiu.  Konzultace  může  být individuální  nebo  skupinová.  Její  poskytování  je  vždy  podmíněno  aktivní  účastí studujícího v ostatních způsobech výuky předmětu, pokud jsou stanoveny. Konzultací mohou být výjimečně nahrazeny i některé způsoby a části výuky.
2. Tutoriály, off-line a on-line výuka prostřednictvím Learning Management System jsou primárními způsoby výuky u distanční, nebo kombinované formy studia. 
2. Výuka a kontroly studia probíhají v českém jazyce, to neplatí u studia z oblasti cizích jazyků. 
2. Výuka a kontroly studia  podle odstavce 10  u vybraných jednotlivých předmětů nebo jejich částí může probíhat též v cizím jazyce. Tato informace musí být zveřejněna v popisu předmětu ve veřejné části internetových stránek nejpozději poslední den lhůty stanovené pro podávání přihlášek. Postup dle čl. 5 odst. 5 se nepoužije.
2. Jazyk výuky a kontrola studia u studijního programu akreditovaného v cizím jazyce je ten cizí jazyk, v kterém je studijní program akreditován.

**Článek 5   Organizace výuky** 

1. Vedoucí katedry, popřípadě děkan, po souhlasném projednání s garantem studijního programu určí vyučujícího, který odpovídá za realizaci jednotlivých způsobů výuky. Zpravidla se jedná o garanta předmětu, popřípadě o další vyučující. 
1. Těžiště výuky na OU spočívá v samostatném studiu, které má zejména u studujících v magisterských a doktorských studijních programech vyústit v samostatnou tvůrčí práci. 
1. Povinnost studujících účastnit se jednotlivých způsobů výuky vyplývá z požadavků pro absolvování daného předmětu, nebo vyplývá z opatření děkana. 
1. Studujícímu, který se z vážných důvodů nemohl povinné výuky zúčastnit, může garant předmětu určit náhradní způsob splnění studijních povinností.
1. Garant  předmětu  nejpozději  před  zahájením  zápisu  předmětů,  který  je  stanoven harmonogramem akademického roku univerzity, zveřejní nebo zpřesní popis předmětu v elektronickém informačním systému OU. Studující je povinen se s tímto  popisem předmětu seznámit. 

4 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 6**   

**Garant a programová rada** 

1. Děkan jmenuje a odvolává garanta: 
   1. studijního programu, 
   1. programu celoživotního vzdělávání. 
1. Garantem státní rigorózní zkoušky je garant navazujícího magisterského studijního programu, v jehož rámci bylo uděleno právo konat rigorózní řízení. 
1. Garant  zejména  koordinuje  obsahovou  přípravu  studia,  dohlíží  na  kvalitu  jeho uskutečňování, vyhodnocuje studium a rozvíjí jej.  
1. Garant studijního programu v rámci akreditovaných studijních programů musí splňovat požadavky v souladu s § 44 odst. 6 a 7 zákona. 
1. Pro každý studijní program je  kromě garanta studijního programu  ustanovena  také programová rada.   
1. Proces jmenování a odvolání garanta studijního programu a členů programové rady, jejich působnost, pravomoci  a odpovědnost  stanovují  Pravidla systému zajišťování kvality vzdělávací, tvůrčí a s nimi souvisejících činností a vnitřního hodnocení kvality vzdělávací, tvůrčí a s nimi souvisejících činností (dále jen „Pravidla systému kvality“), která jsou vnitřním předpisem OU, a Statut OU.  

**Článek 7              Uskutečňování studia** 

1. Studijní  program  podléhá  akreditaci,  kterou  uděluje  Národní  akreditační  úřad  pro vysoké  školství  podle  části  deváté  zákona.  Za  akreditovaný  studijní  program  se považuje i studijní program uskutečňovaný v rámci oblasti nebo oblastí vzdělávání, pro které má OU institucionální akreditaci.  
1. V rámci akreditace magisterského studijního programu se rozhoduje v souladu s § 78 odst. 10 zákona i o oprávnění konat státní rigorózní zkoušku a přiznávat akademické tituly podle § 46 odst. 5 zákona.
1. Proces  vzniku,  změn  a  schvalování  studijních  programů  se  řídí  Pravidly  systému kvality.  
1. Program celoživotního vzdělávání nepodléhá postupu podle odstavců 1 a  2, za jeho poskytování odpovídá děkan, za jeho uskutečňování a za zabezpečení jeho odborné úrovně odpovídá garant programu celoživotního vzdělávání. 

**Článek 8   Studijní komise** 

1. Studijní  komise  je  vrcholný  odborný  a  poradní  orgán  prorektora  pro  studium  a celoživotní vzdělávání. 
1. Stálými členy Studijní komise jsou proděkani pro studium a vedoucí studijních oddělení jednotlivých fakult a také zástupce Centra informačních technologií OU.

**Článek 9              Pedagogický poradce** 

1. Vedoucí  katedry  po  projednání  s garantem  studijního  programu  určuje  z  řad akademických  pracovníků  katedry  pedagogické  poradce  pro  jednotlivá  studia, garantovaná příslušnou katedrou. 
1. Úkolem pedagogického poradce je zejména:
1) informovat o struktuře příslušného studia a o možnostech volby předmětů,

5   
*Vnitřní předpisy Ostravské univerzity Studijní a zkušební ![ref2]řád OU* 

2) poskytovat studujícím konzultace při vytváření jejich osobních studijních plánů, 
2) organizačně se podílet na zabezpečování zápisů předmětů,
2) upozorňovat garanta studijního programu, vedoucího katedry nebo děkana na případné problémy ve výuce a ostatních studijních záležitostech,
2) řešit  společně  s garantem studijního programu postupy prevence a snížení studijní neúspěšnosti; 
2) vyjadřovat se k některým žádostem  studujících, pokud je k tomu  děkanem vyzván, 
2) spolupracovat se studijním oddělením fakulty a s proděkanem pro studium.

**Článek 10  Evidence studia** 

1. Studijní výsledky, předměty a jejich charakteristiky, studijní plány, jakož i další údaje týkající  se  studia  jsou  evidovány  v  elektronickém  informačním  systému.  Studijní výsledky se dále také evidují podle ustanovení čl. 29. 
1. Elektronickým  informačním  systémem  OU  je  IS/STAG  a  elektronické  adresy studujících jim přidělené v systému pošty OU. 
1. Uživatelským rozhraním pro studující je Portál OU. 
1. IS/STAG je zároveň matrikou studentů OU podle § 88 zákona. 
1. Po registraci do elektronického informačního systému je studujícímu přiděleno  pro dané studium jedinečné osobní studijní číslo, které se v průběhu studia nemění.
1. Výkazem o studiu na OU je výpis údajů uvedených v odstavci 1 úředně potvrzený OU nebo její fakultou. 
1. Pokud  je  studijní  program  akreditován  v českém  jazyce,  je  administrativní  činnost spojená s tímto programem realizována v českém jazyce. 
1. V českém  jazyce  je  realizována  i  administrativní  činnost  týkající  se  konání  státní rigorózní  zkoušky  pro  absolventy  magisterských  studijních  programů  a  závěrečné zkoušky v programu celoživotního vzdělávání.
1. Studující  mohou  jednat  a  písemnosti  předkládat  podle  odstavců  7  a  8  i  v  jazyce slovenském. 
1. Pokud je studijní program akreditován v cizím jazyce, je administrativní činnost spojená s tímto programem realizována také v tomto cizím jazyce. 
1. Standardní  studijní  plány  jsou  zveřejněny  v elektronickém  informačním  systému nejpozději před zahájením zápisu předmětů  na zimní semestr podle harmonogramu akademického roku univerzity.  

**ČÁST DRUHÁ** 

**STUDIUM V AKREDITOVANÝCH STUDIJNÍCH PROGRAMECH** 

**Hlava I**   

**HLAVNÍ CHARAKTERISTIKY STUDIA NA OU** 

6 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 11  Studijní program** 

1. Vysokoškolské  vzdělání  se  na  OU  získává  studiem  v  akreditovaných  studijních programech podle studijního plánu stanovenými formami studia.
1. Na OU se uskutečňují tyto typy studijních programů:
1) bakalářský studijní program; 
1) magisterský studijní program: 
   1. magisterský  studijní  program  nenavazující  na  bakalářský  studijní program, 
   1. magisterský studijní program navazující na bakalářský studijní program; 
1) doktorský studijní program. 
3. Studium na OU se uskutečňuje formou:
   1) prezenční, 
   1) distanční, 
   1) kombinovanou, tj. kombinací forem studia uvedených v písmenech a) a b). 
3. Profil bakalářského a magisterského studijního programu může být:
   1) akademický, 
   1) profesní. 
3. Každý studijní program na OU náleží do jedné nebo více oblastí vzdělávání (Příloha č. 3 k zákonu). 
3. Seznam akreditovaných studijních programů OU, včetně jejich  typu a profilu,  formy výuky  a  standardní  doby  studia  a  jejich  dostupnosti  pro  osoby  se  zdravotním postižením, forem studia a příslušné oblasti nebo oblastí vzdělávání, v rámci kterých je studijní program uskutečňován, se zveřejňuje  ve veřejné části internetových stránek OU. 

**Článek 12**  

` `**Podoby studijního programu** 

1\.  Studium ve studijním programu se realizuje jako: 

1. studium bez specializace,
1. studium se specializací,
1. studium, kterým student získá v rámci studia ve studijním programu, do kterého je  zapsán,  i  ucelené  znalosti  a  dovednosti  obsahově  odpovídající  jinému studijnímu programu, 
1. studijní program zaměřený na vzdělávání a přípravu k profesi učitele. 

Studium se specializací je takovou podobou studia, která umožňuje, aby se student kromě základu studijního programu zaměřil i na specifickou  část studia, která vede k získání ucelených znalostí a dovedností.

**Článek 13  Studijní plán** 

1. Pro každé studium ve studijním programu je stanoven samostatný standardní studijní plán. 
1. Studium podle čl. 12 odst. 1 písm. c) je takovou podobou studia ve studijním programu, která  umožňuje,  aby  si  student  zvolil  více  standardních  studijních  plánů  příslušné kombinace. 

7   
*Vnitřní předpisy Ostravské univerzity Studijní a zkušební ![ref2]řád OU* 

3. Standardní studijní plán určuje časovou a obsahovou posloupnost předmětů studijního programu, způsob a rozsah výuky předmětů a formu kontroly studijních výsledků.
3. Při tvorbě standardního studijního plánu musí být dodrženy zvláštní  právní  předpisy, pokud jsou pro daný studijní program stanoveny. 
3. Předmět zařazený do standardního studijního plánu může mít tento status: 
   1) povinný předmět (označován jako A) – jeho splnění je podmínkou absolvování daného studia; 
   1) povinně volitelný předmět (označován jako B) – standardní studijní plán určuje minimální počet kreditů, který je nutno získat za B předměty, B předměty mohou být seskupeny do bloků a student si je volí tak, aby jejich absolvováním získal předepsaný minimální počet kreditů z daného bloku; 
   1) výběrový předmět (označován jako C) – doporučený předmět, jehož volbou a absolvováním  student  může  doplnit  získaný  počet  kreditů  z  povinných  a povinně volitelných předmětů na počet požadovaný a potřebný k absolvování studia.  Student  si  může  jako  výběrový  předmět  zapsat  kterýkoliv  předmět vyučovaný na OU, pokud tomu nebrání omezující podmínky podle čl. 18. 
3. Standardní studijní plán je sestaven tak, aby student podle něj získal počet kreditů odpovídající typu studia. 
3. Jednotlivým typům studia odpovídají kreditní počty podle této tabulky: 

|Typ studia |Standardní doba studia||Celkový počet kreditů |
| - | - | :- | - |
|Bakalářský |3 ||180 |
|Bakalářský |4 ||240 |
|Navazující magisterský |2 ||120 |
|Magisterský |5 ||300 |
|Magisterský |6 ||360 |
|Doktorský |3 ||180 |
|Doktorský |4 ||240 |

8. Standardní  studijní  plán  se  u  prezenční  formy  studia  skládá  vždy  z  povinných  a zpravidla  z povinně volitelných předmětů a může být doplněn výběrovými předměty. Standardní studijní plán u kombinované a distanční formy studia se může skládat jen z povinných předmětů. 
8. Součástí každého standardního studijního plánu je státní zkouška, která se může členit na části.  
8. Součástí  standardního  studijního  plánu  jsou  kreditně  ohodnocené  předměty  – semináře k bakalářské, diplomové nebo disertační práci, pokud se příslušný studijní program ukončuje také obhajobou příslušné závěrečné práce.
8. Každý student si vytváří svůj  osobní  studijní plán, který vychází z podmínek daných standardním studijním plánem a tímto řádem.  
8. Stanoví-li  tak  opatření  děkana  může  student  v  průběhu  studia  požádat  o  změnu studijního plánu v rámci studijního programu, v němž je zapsán ke studiu.
8. Podmínky  pro  provedení  změny  studijního  plánu  týkající  se  zejména  znalostí, studijních  výsledků  studenta  nebo  slučitelnosti  studijních  plánů  stanoví  opatření děkana fakulty uskutečňující  studijní  program, v němž je student zapsán ke studiu, včetně lhůty pro předkládání žádostí o změnu studijního plánu.
8. Žádosti o změnu studijního plánu nelze vyhovět, jestliže student v době posuzování žádosti nesplňuje podmínky pro vznik práva na zápis do následujícího akademického roku. 

8 
*Vnitřní předpisy Ostravské univerzity![ref1]*

*Studijní a zkušební řád OU* 

15. V  případě  studijních  programů  zabezpečovaných  společně  více  fakultami  je  dle odstavce  12 zapotřebí stanovit možnost změny studijních plánů studentů opatřeními děkanů všech dotčených fakult. Odstavce 13 až 14 se pro programy zabezpečovanými společně více fakultami použijí obdobně.

**Článek 14  Doba studia** 

1. Pro každý typ studijního programu je stanovena standardní doba studia, určující počet akademických roků potřebný pro splnění standardního studijního plánu příslušného studijního programu, a maximální doba studia.
1. Standardní doba studia je určena při akreditaci studijního programu a je zveřejněna v seznamu  akreditovaných  studijních  programů  OU  ve  veřejné  části  internetových stránek OU. 
1. Maximální doba studia u bakalářských a magisterských studijních programů se rovná standardní době studia zvětšené o dva roky, u doktorských studijních programů je 6 let. 
1. Do maximální doby studia se nezapočítává doba přerušení studia.
1. Děkan může při rozhodování o uznávání předmětů podle čl. 22 zkrátit maximální dobu studia  oproti  době  stanovené  v odstavci  3.  Zkrácenou  maximální  dobu  studia jednoznačně uvede v rozhodnutí o uznání předmětů.

**Hlava II          PRŮBĚH STUDIA** 

**Článek 15  Přijímací řízení** 

1. Podmínky přijímání ke studiu a průběh přijímacího řízení stanovuje § 48 až § 51 zákona a část šestá Statutu OU.  
1. Podmínky pro přijímání a studium cizinců určuje část šestá Statutu OU. 

**Článek 16  Zápis do studia** 

1. Sdělením rozhodnutí o přijetí ke studiu vzniká uchazeči právo na zápis do studia. 
1. Zápis  do  studia  se  koná  na  fakultě,  na  níž se  uskutečňuje  studium  v  příslušném studijním  programu,  v  termínu,  který  stanoví  děkan  a  který  je  uchazeči  oznámen současně s rozhodnutím o přijetí nebo se sdělením o úspěšně probíhajícím přijímacím řízení.  
1. Zápisem do studia se uchazeč stává studentem příslušné fakulty a nabývá práv a povinností studenta. 
1. Zápis do studia lze provést také v zastoupení na základě úředně ověřené plné moci.
1. Uchazeč, který se ve stanoveném termínu nezapíše do studia, se může ze závažných důvodů omluvit do pěti pracovních dnů od stanoveného termínu zápisu. Omluva musí být písemná, řádně zdůvodněná a musí v ní být doložené závažné důvody, které zamezily účastnit se zápisu nebo pověřit zápisem třetí osobu. O akceptaci omluvy rozhoduje děkan. 

9   
*Vnitřní předpisy Ostravské univerzity Studijní a zkušební ![ref2]řád OU* 

6. Uchazeč, který se ve stanoveném termínu nebo náhradním termínu podle odstavce 5 do studia nezapíše, se studentem OU nestává. 
6. Po uplynutí doby, na kterou bylo studium přerušeno, vzniká právo na opětovný zápis do studia. Osoba je povinna se do pěti pracovních dnů po uplynutí doby, na kterou bylo studium přerušeno, opětovně zapsat do studia. Ustanovení odstavců 4 a  5 lze užít obdobně. 

**Článek 17**  

**Zápis do dalšího roku studia v akademickém roce** 

1. Zápis  do  dalšího  roku  studia  v  akademickém  roce  se  koná  prostřednictvím elektronického informačního systému. 
1. Zápis do  dalšího  roku studia se koná každoročně  na počátku akademického roku v termínech stanovených harmonogramem akademického roku univerzity. 
1. Před zápisem do  dalšího  roku studia je student povinen zkontrolovat si své studijní výsledky za předcházející akademický rok.
1. Studentovi nebude umožněn zápis do  dalšího  roku studia, pokud  nastal důvod pro ukončení studia podle ustanovení čl. 27 odst. 4.  

**Článek 18  Zápis předmětů** 

1. Zápisy předmětů jsou povinné pro studenty ve všech studijních programech. 
1. Zápisy předmětů se skládají ze dvou kroků: 
   1) registrace, 
   1) volby rozvrhové akce. 
1. Při  registraci  si  studenti  volbou  předmětů  sestavují  svůj  osobní  studijní  plán  pro příslušný semestr studia, který vychází z podmínek daných pro standardní studijní plán. Při volbě rozvrhové akce si vytvářejí svůj osobní rozvrh na daný semestr. 
1. Pokud u jednoho a téhož předmětu je více možností pro rozvrhové akce, je student povinen  zvolit  si  jednu  z  konkrétních  rozvrhových  akcí,  popřípadě  jednu  skupinu konkrétních rozvrhových akcí. 
1. Pokud jsou u rozvrhových akcí určeny rozvrhové akce pro určitý  standardní  studijní plán a rok studia, je student povinen přednostně si volit tyto určené rozvrhové akce. 
1. Při zápisu předmětů se student řídí ustanovením čl. 13 odst. 11 a zároveň si zapisuje předměty tak, aby dodržel podmínku o době studia podle čl. 14 a získal počet kreditů odpovídající typu jeho studia podle čl. 13 odst. 7. 
1. Zápis předmětů se koná prostřednictvím elektronického informačního systému. 
1. Zápisy předmětů probíhají na každý semestr. 
1. Termíny  zápisu  předmětů  jsou  stanoveny  v harmonogramu  akademického  roku univerzity. 
1. Pokud si student nezapíše předmět v souladu s odstavcem 4, bude mu předmět zrušen v termínu daném harmonogramem akademického roku univerzity. 
1. Z  hlediska  tvorby  osobního  studijního  plánu  studenta  se  předměty  uvedené  ve standardním studijním plánu člení na: 
1) Předměty  bez  jakýchkoliv  povinných  návazností  na  ostatní  předměty  nebo jiných omezení. Může si je zapsat kterýkoliv student OU.
1) Předměty  podmíněné  podmiňujícími  předměty.  Tyto  předměty  lze  zapsat nejdříve  v  semestru,  v  němž  je  zapsán  i  předmět  podmiňující.  Přitom 

10 
*Vnitřní předpisy Ostravské univerzity![ref1]*

*Studijní a zkušební řád OU* 

absolvování  podmiňujícího  předmětu  je  nutnou  podmínkou  pro  závěrečné hodnocení  a  přiznání  kreditů  z  předmětu  podmíněného  podmiňujícím předmětem. 

3) Předměty podmíněné absolvováním podmiňujícího předmětu. Tento předmět si student může zaregistrovat, ale na rozvrhovou akci se nezapisuje, pokud nesplnil podmiňující předmět. 
3) Předměty vylučující. Je-li u některého předmětu uveden jiný předmět nebo skupina předmětů jako vylučující, lze tento předmět zapsat pouze tehdy, není - li zapsán žádný předmět vylučující.
3) Předměty  ekvivalentní.  Ekvivalence  je  takový  vztah  mezi  předměty,  kde  je stanoveno, že absolvování jednoho předmětu je z hlediska plnění  osobního studijního plánu považováno za absolvování jiného předmětu. 
3) Předměty vyhrazené jen pro určitou specifickou skupinu studentů. 
12. Za daný předmět lze na OU v průběhu studia získat kredity jen jednou. 
12. V případě, že student neprovede ve stanoveném termínu a předepsaným způsobem zápis předmětů a do pěti pracovních dnů se písemně, s doložením závažného důvodu, neomluví  a nepožádá  o  změnu  termínu  nebo  nepožádá  o  přerušení  studia,  může děkan tuto skutečnost posoudit jako by student nesplnil požadavky podle čl. 27 odst. 5. 

**Článek 19**  

**Opakované zapsání předmětu a zrušení zápisu předmětu** 

1. Nesplní-li student podmínky pro získání kreditů za zapsaný předmět, může si tento předmět zapsat nejvýše ještě jednou. 
1. Je-li předmět vyučován v zimním i letním semestru, může si jej student v případě neúspěchu zapsat v témže akademickém roce podruhé při platnosti podmínky uvedené v odstavci 1. Do váženého studijního průměru příslušného akademického roku se pak započítávají oba výsledky – za zimní i letní semestr. 
1. Student, který úspěšně nevykoná zkoušku nebo nezíská zápočet v předmětu, který není vyučován v po sobě následujících semestrech, může požádat o druhý zápis tohoto předmětu v semestru bezprostředně následujícím, a to pouze se souhlasem  garanta předmětu za účelem vykonání zkoušky nebo za účelem splnění podmínek pro udělení zápočtu.  V  případě  zkoušky  se  do  váženého studijního  průměru  započítávají  oba výsledky za oba semestry. Tento typ zápisu předmětů do elektronického informačního systému provádí na základě žádosti studenta – obsahující vyjádření garanta předmětu 
   1. studijní oddělení fakulty, na níž je student zapsán.  
1. Student nesmí překročit v průběhu studia stanovený počet neúspěšně absolvovaných povinně volitelných a výběrových předmětů, a to v počtu dvojnásobku jeho standardní doby studia. Překročení uvedeného počtu může být důvodem pro ukončení studia pro neplnění požadavků vyplývajících ze studijního programu.  
1. Příslušná katedra stanoví před zápisem předmětů maximální, popřípadě minimální počet studentů, pro něž jsou jednotlivé předměty otevřeny.
1. Ze strany fakulty může být studentovi předmět zrušen pouze v těchto případech: 
1) daný předmět nebude vyučován, zpravidla z důvodu nenaplnění kapacity; 
1) student nebyl ke studiu předmětu vybrán pro nadměrný počet zájemců (neplatí u povinných předmětů); 
1) studentovi se nepodařilo získat kredity z některého podmiňujícího předmětu; 

11   
*Vnitřní předpisy Ostravské univerzity Studijní a zkušební ![ref2]řád OU* 

4) předmět  zvolený  studentem  je  vyhrazen  pro  určitou  specifickou  skupinu studentů, do níž nenáleží; 
4) zapsání předmětu bylo v rozporu s tímto řádem.  
7. Student  si  může  zapsaný  předmět  zrušit  v termínu  stanoveném  harmonogramem akademického roku fakulty, pokud děkan nestanoví jinak.

**Článek 20**  

**Podmínky zápisu předmětů a plnění kreditů v prvním roce studia** 

1. Pro  zimní  semestr  prvního  roku  studia  v  bakalářských  a  magisterských  studijních programech  si  student  zapisuje  předměty  tak,  aby  splnil  podmínky  pro  ukončení prvního semestru studia, tj. získal nejméně 20 kreditů. 
1. Děkan  může  stanovit  pro  zimní  semestr  prvního  roku  studia  v bakalářských  a magisterských studijních programech povinnost zapsat si určitou skupinu předmětů.
1. Pro  letní  semestr  prvního  roku  studia  v  bakalářských  a  magisterských  studijních programech  si  student  zapisuje  předměty  tak,  aby  splnil  podmínky  pro  ukončení prvního roku studia, tj. získal minimálně 40 kreditů.  
1. V prvním roce studia u studijního programu Všeobecné lékařství si student zapisuje všechny povinné předměty standardního studijního plánu prvního roku a  do konce akademického  roku musí všechny povinné předměty prvního roku studia úspěšně ukončit.  
1. Student doktorského studijního programu si zapisuje předměty tak, aby za první rok studia získal nejméně 30 kreditů.

**Článek 21**  

**Podmínky zápisu předmětů a plnění kreditů v dalších letech studia** 

1. V dalším roce studia si student v bakalářských a magisterských studijních programech zapisuje předměty tak, aby za čtyři po sobě jdoucí semestry v posloupnosti lichý až sudý získal alespoň 80 kreditů, s výjimkou případu, kdy splnil podmínky pro přistoupení k státní zkoušce. 
1. V dalším roce studia si student v doktorských studijních programech zapisuje předměty tak, aby za čtyři po sobě jdoucí semestry v posloupnosti lichý až sudý získal alespoň 60 kreditů, s výjimkou případu, kdy splnil podmínky pro přistoupení k státní doktorské zkoušce. 

**Článek 22          Uznávání předmětů** 

1. Studentovi může  děkan  –  po vyjádření  garanta  předmětu  nebo  garanta studijního programu  –  uznat  předměty (s výjimkou státní zkoušky) z předchozího,  popřípadě souběžného studia na  vysokých školách, popřípadě na  vyšších odborných školách v České republice nebo v zahraničí, a to v případě, že neuplynulo více než pět let od ukončení studia.  
1. Žádá-li student o uznání předmětů a jejich kreditního ohodnocení, je povinen předložit doklady,  potvrzující  absolvování  předmětu  a  informující  o  jeho  rozsahu,  obsahu, výsledném hodnocení a datu splnění. 
1. Ve  studiu  v  magisterském  studijním  programu  navazujícím  na  bakalářský  studijní program nelze uznat jako předměty výběrové ty, které student absolvoval ve studiu v 

12 
*Vnitřní předpisy Ostravské univerzity![ref1]*

*Studijní a zkušební řád OU* 

bakalářském studijním programu. Zpravidla se takto neuznávají ani předměty povinně volitelné a povinné. 

4. Děkan rozhoduje o uznání předmětů na základě písemné žádosti studenta, kterou student musí předložit nejpozději do jednoho měsíce od data zahájení výuky v zimním semestru.  Žádost  musí  být  podána  na  formuláři  předepsaném  fakultou,  na  níž  je student zapsán. 
4. Způsob uznávání hodnocení předmětů se řídí tabulkou uvedenou v čl. 90 odst. 2. 

**Článek 23**  

**Uznání kreditů ze zahraničního studia**  

1. Student může v rámci svého studia ve studijním programu na OU realizovat studium na zahraniční vysoké škole, přičemž stále zůstává studentem OU.
1. Za  studium  podle odstavce 1 se považuje jen  takové studium, na které byl student vyslán OU nebo její součástí. 
1. OU garantuje uznání kreditů ze souběžného zahraničního studia. 
1. Uznané předměty a kredity podle odstavce 3 se stanou součástí dodatku k diplomu.  
1. Student  může  v rámci  svého  studia  ve  studijním  programu  na  OU  uskutečňovat studium i na jiné vysoké škole v České republice. Ustanovení odstavce 1 až 4 se užijí obdobně.  

**Článek 24                  Poplatky spojené se studiem** 

Pravidla pro stanovení výše, formu placení a splatnost poplatků spojených se studiem určuje Příloha č. 3 Statutu OU. 

**Článek 25**  

**Uznaná doba rodičovství, sportovní reprezentant** 

1. Uznaná doba rodičovství je doba, po kterou  trvá nebo  by jinak trvala mateřská či rodičovská  dovolená  studentů  podle zvláštního předpisu  (§  195  až 198  zákona  č. 262/2006 Sb., zákoník práce, ve znění pozdějších předpisů). Za stejně trvající dobu je považována i situace v souvislosti s převzetím dítěte do péče nahrazující péči rodičů na základě rozhodnutí příslušného orgánu podle občanského zákoníku nebo právních předpisů upravujících státní sociální podporu (dále jen „uznaná doba rodičovství“).  
1. Uznaná doba rodičovství přináší studentům právo v následujících oblastech:
   1) přerušení studia (čl. 26 odst. 8), 
   1) prodloužení lhůt pro ukončování předmětů (čl. 30 odst. 2 písm. b)), 
   1) poplatků spojených se studiem (Příloha č. 3 Statutu OU). 
1. Nezbytnou podmínkou pro evidenci uznané doby rodičovství je žádost studenta, v níž je doložena doba, po niž trvá nebo by trvala mateřská či rodičovská dovolená.
1. Student,  který  předloží  fakultě  potvrzení  o  tom,  že  je  vrcholovým  sportovcem  ve sportovním odvětví, vydané sportovní organizací zastupující toto sportovní odvětví v České republice, má v souvislosti s touto skutečností možnost požádat o přiznání práva na skutečnosti uvedené v odstavci 2 písm. a) a b). Studentovi, který se nemohl povinné výuky zúčastnit z důvodu  účasti na sportovní reprezentaci a nezbytné přípravě na ni, určí, je-li to možné, garant předmětu náhradní způsob splnění studijních povinností. 

13   
*Vnitřní předpisy Ostravské univerzity Studijní a zkušební ![ref2]řád OU* 

**Článek 26  Přerušení studia** 

1. Přerušení studia se dělí na tyto typy: 
   1) přerušení studia na akademický rok,
   1) přerušení studia na semestr studia,
   1) přerušení studia do doby přihlášení se ke státní zkoušce, 
   1) přerušení studia ze závažných důvodů,
   1) přerušení studia z důvodu uznané doby rodičovství.
1. Maximální doba přerušení studia – kromě přerušení studia podle odstavce 1 písm. e) 
   1. je 2 roky.  
1. Pro povolení přerušení studia všech typů je nezbytné splnit tyto podmínky: 
1) žádost  o přerušení  studia,  ve  které  musí  být  přesně  uvedena  doba požadovaného  přerušení  studia,  je  adresována  děkanovi  a  podána prostřednictvím studijního oddělení; 
1) akreditace studijního programu není omezena; 
1) studijní program bude nadále uskutečňován; 
1) u  studenta  podávajícího  žádost  o  přerušení  studia  nebyla  překročena maximální doba přerušení studia podle odstavce 2; 
1) student  podávající  žádost  o  přerušení  studia  nepožaduje  přerušení  studia v průběhu prvního semestru studia s výjimkou žádosti podle odstavce 1 písm. 

   d) a e). 

4. Děkan rozhodne o přerušení studia podle odstavce 1 písm. a) (tj. přerušení studia na akademický rok) za těchto podmínek: 
   1) žádost o přerušení studia byla doručena před 1. zářím akademického roku, na který se žádost vztahuje; 
   1) student  dosáhl  studijních  výsledků  umožňujících  zápis  do  studia  v akademickém roce, v kterém chce studium přerušit; 
   1) student požádal o přerušení studia buď na celý akademický rok, nebo  na  dva celé po sobě jdoucí akademické roky; 
   1) byly splněny podmínky pro přerušení studia podle odstavce 3. 
4. Děkan rozhodne o přerušení studia podle odstavce 1 písm. b) (tj. přerušení studia na semestr studia) za těchto podmínek: 
   1) žádost o přerušení studia byla doručena před začátkem semestru, na který se žádost vztahuje; 
   1) student  dosáhl  takových  studijních  výsledků,  které  nejsou  důvodem  pro ukončení studia podle čl. 27 odst. 4; 
   1) student  v doktorském  studijním  programu  získal  za  první  semestr  studia alespoň 10 kreditů; 
   1) student požádal o přerušení studia na celý semestr nebo na dva celé po sobě jdoucí semestry; 
   1) přerušením studia  nevznikne důvod k  prodloužení studia (zpravidla z důvodu nemožnosti plnit předměty podmíněné podmiňujícími předměty; 
   1) byly splněny podmínky pro přerušení studia podle odstavce 3. 
4. Děkan rozhodne o přerušení studia podle odstavce 1 písm. c) (tj. přerušení studia do doby přihlášení se k státní zkoušce) za těchto podmínek: 

14 
*Vnitřní předpisy Ostravské univerzity![ref1]*

*Studijní a zkušební řád OU* 

1) student splnil všechny předměty a  získal  kredity  nutné pro přihlášení se ke konání státní zkoušky; 
1) žádá o přerušení studia od 1. září nebo od začátku letního semestru; 
1) konec požadované doby přerušení není překážkou k řádnému přihlášení se k státní zkoušce; 
1) byly splněny podmínky pro přerušení studia podle odstavce 3. 
7. Děkan může rozhodnout o přerušení studia podle odstavce 1 písm. d)  (tj. přerušení studia ze závažných důvodů) i v průběhu semestru za těchto podmínek: 
   1) student řádně a náležitě doloží závažný důvod, zejména zdravotní; 
   1) požadovaná  doba  přerušení  studia  je  pro  děkana  přijatelná  z hlediska harmonogramu akademického roku fakulty; 
   1) byly splněny podmínky pro přerušení studia podle odstavce 3. 
7. Děkan rozhodne o přerušení studia podle odstavce 1 písm. e) (tj. přerušení studia z důvodu uznané doby rodičovství) za těchto podmínek: 
   1) u studenta je evidována uznaná doba rodičovství podle čl. 25; 
   1) požadovaná doba přerušení odpovídá evidované uznané době rodičovství; 
   1) byly splněny podmínky pro přerušení studia podle odstavce 3. 
7. Děkan má právo upravit dobu přerušení studia (zpravidla s ohledem na harmonogram akademického roku fakulty). 
7. Doba přerušení studia se nezapočítává do standardní ani do maximální doby studia. 
7. Pomine-li důvod k přerušení studia, může děkan na žádost studenta přerušení studia ukončit  před  uplynutím  stanovené  doby  přerušení.  Pokud  děkan  žádosti  vyhoví, stanoví datum ukončení přerušení studia.
7. Po ukončení přerušení studia má osoba povinnost zapsat se do studia. Nezapíše-li se do pěti pracovních  dnů po ukončení přerušení studia nebo nepožádá-li o jiný termín zápisu,  je  posuzována  jako  kdyby  nesplnila  požadavky  vyplývající  ze  studijního programu podle tohoto řádu a je jí studium ukončeno podle čl. 27 odst. 4 písm. n). 
7. Fakulta  nezaručuje,  že  během  přerušení  studia  nedojde  ke  změně  standardního studijního plánu. 
7. V době přerušení studia není osoba studentem. Studentem se stává dnem opětovného zápisu do studia. Přerušení studia se zaznamenává do elektronického informačního 

   systému. 

**Článek 27  Ukončení studia** 

1. Studium  se  řádně  ukončuje  absolvováním  studia  ve  studijním  programu.  Dnem řádného ukončení studia je den, kdy byla vykonána státní zkouška předepsaná na závěr studia nebo její poslední část, nebo obhájena disertační práce.
1. Dokladem o řádném ukončení studia a o získání akademického titulu je vysokoškolský diplom a dodatek k diplomu (Diploma Supplement).   
1. Studium se dále ukončuje podle § 56 odst. 1 zákona:
1) písemným prohlášením studenta o zanechání studia,  
1) nesplní-li student požadavky vyplývající ze studijního programu podle tohoto řádu,  
1) odnětím akreditace studijního programu,
1) zánikem  akreditace  studijního  programu  v případě,  že  OU  oznámí  zrušení studijního programu, 

15   
*Vnitřní předpisy Ostravské univerzity Studijní a zkušební ![ref2]řád OU* 

5) zánikem akreditace studijního programu v případě, že uplynula doba, na kterou byla akreditace udělena,
5) ukončením  uskutečňování  studijního  programu  při  zaniknutí  institucionální akreditace podle § 81b odst. 3 zákona,
5) zánikem  oprávnění  uskutečňovat  studijní  program  při  zjištění  závažných nedostatků podle § 86 odst. 3 a 4 zákona,
5) vyloučením ze studia za spáchání disciplinárního přestupku podle § 65 odst. 1 písm. c) zákona, 
5) vyloučením  ze  studia  za  podvodné  jednání  v přijímacím  řízení  podle  §  67 zákona, 
5) vyloučením ze studia v souvislosti s řízením o vyslovení neplatnosti vykonání státní zkoušky nebo její části nebo obhajoby disertační práce podle § 47e odst. 1 zákona, 
4. Děkan rozhodne o ukončení studia pro neplnění požadavků vyplývajících ze studijního programu podle tohoto řádu, jestliže student: 
1) v bakalářském  nebo  magisterském  studijním  programu  nezískal  za  první semestr studia alespoň 20 kreditů; 
1) v bakalářském nebo magisterském studijním programu nezískal za první rok studia alespoň 40 kreditů; 
1) v doktorském  studijním  programu  nezískal  za  první  rok  studia  alespoň 30 kreditů; 
1) v bakalářském nebo magisterském studijním programu v některých čtyřech po sobě jdoucích semestrech v posloupnosti lichý až sudý  nezískal  alespoň 80 kreditů, s výjimkou případu, kdy student v této době splnil podmínky pro konání státní zkoušky; 
1) v  doktorském  studijním  programu  v  některých  čtyřech  po  sobě  jdoucích semestrech  v  posloupnosti  lichý  až  sudý  nezískal  alespoň  60  kreditů, s výjimkou případu, kdy student v této době splnil podmínky pro konání státní doktorské zkoušky;  
1) u studijního programu Všeobecné lékařství nesplnil všechny povinné předměty standardního studijního plánu prvního roku studia;
1) k  poslednímu  dni  daného  akademického  roku  měl  celkový  vážený  studijní průměr podle čl. 34 horší než 3,4; 
1) ani po druhém zapsání nezískal kredity za některý povinný předmět; 
1) neprovedl zápis do akademického roku; 
1) v  některém  bloku  povinně  volitelných  předmětů  již  nemá  možnost  získat předepsaný počet kreditů; 
1) nevykonal úspěšně státní zkoušku ani v opravném termínu; 
1) nevykonal úspěšně státní rigorózní zkoušku ve studijním programu Všeobecné lékařství ani v druhém opravném termínu;
1) nesplnil ve stanovené maximální době studia podmínky pro absolvování studia; 
1) po přerušení studia se do něj nezapsal a do pěti pracovních dnů se neomluvil; 
1) v doktorském studijním programu nesplnil podmínky stanovené individuálním studijním plánem a oborová rada navrhla děkanovi ukončení studia. 
5. Děkan může rozhodnout o ukončení studia pro neplnění požadavků vyplývajících ze studijního programu, jestliže student:

16 
*Vnitřní předpisy Ostravské univerzity![ref1]*

*Studijní a zkušební řád OU* 

1) neprovedl ve stanoveném termínu a předepsaným způsobem zápis předmětů ve všech jeho jednotlivých krocích podle čl. 18 odst. 1 až 10; 
1) překročil  stanovený  počet  neúspěšně  absolvovaných  povinně  volitelných  a výběrových předmětů podle čl. 19 odst. 4; 
1) nezapsal si skupinu předmětů stanovenou děkanem podle čl. 20 odst. 2; 
1) nezapsal si předměty stanovené podle čl. 20 odst. 4. 
6. Dnem ukončení studia: 
1) podle odstavce 3 písm. a) je den, kdy bylo fakultě, kde je student zapsán, doručeno jeho písemné prohlášení o zanechání studia; 
1) podle odstavce 3 písm. b) je den, kdy rozhodnutí děkana o ukončení studia v souladu s odstavcem 4 nabylo právní moci;   
1) podle odstavce  3 písm. c) je nejpozději den, kdy uplynula lhůta stanovená v rozhodnutí  Ministerstva  školství,  mládeže  a  tělovýchovy  (dále  jen „ministerstvo“);  
1) podle odstavce 3 písm. d) je den, ke kterému OU oznámila zrušení studijního programu;  
1) podle odstavce 3 písm. e) je den, ke kterému skončila udělená akreditace; 
1) podle odstavce 3 písm.  f) je poslední den lhůty 3 let uvedené v § 81b odst. 3 věty první zákona; 
1) podle odstavce 3 písm. g) je den, ke kterému zaniklo oprávnění uskutečňovat studijní program na základě institucionální akreditace;
1) podle odstavce 3 písm. h) je den, kdy rozhodnutí o vyloučení ze studia nabylo právní moci; 
1) podle odstavce 3 písm. i) je den, kdy rozhodnutí o vyloučení ze studia nabylo právní moci; 
1) podle odstavce 3 písm. j) je den, kdy nabylo účinnosti rozhodnutí podle § 47c až 47e zákona o neplatnosti vykonání státní zkoušky předepsané na závěr studia ve studijním programu nebo její součásti nebo obhajoby disertační práce. 

**Hlava III**  

**KONTROLA A HODNOCENÍ STUDIA** 

**Článek 28  Kontrola studia** 

1. Základní  formou  kontroly  studia  u  plnění  předmětů  je  zápočet  podle čl.  31,  nebo zkouška.  
1. Formou kontroly studia u předmětů zakončených zkouškou může být také zápočet před zkouškou podle čl. 32. 
1. V  průběhu  semestru  lze  uskutečňovat  průběžnou  kontrolu  studia  dalšími  formami kontroly, které nejsou uvedeny v odstavci 1 a 2. Všechny průběžné kontroly musí být uvedeny v popisu předmětu v elektronickém informačním systému. Výsledky těchto průběžných  kontrol  mohou  být  zohledněny  při  závěrečném  hodnocení  studenta v předmětu. 
1. Úspěšným ukončením předmětu se rozumí udělení zápočtu podle čl. 31, nebo úspěšné složení zkoušky. 

17   
*Vnitřní předpisy Ostravské univerzity Studijní a zkušební ![ref2]řád OU* 

5. Student může úspěšně ukončit předmět pouze v případě, že jej má zapsán v semestru, ve kterém předmět plní. 
5. Student může úspěšně ukončit předmět podmíněný podmiňujícím předmětem pouze v případě, že splnil daný podmiňující předmět. Student nemůže úspěšně ukončit předmět poté, co úspěšně ukončil jeho vylučující předmět. 

**Článek 29                   Evidence studijních výsledků**  

1. Studijními výsledky se rozumí kladné i  záporné hodnocení základních forem kontroly studia. 
1. Údaje  o  všech  studijních  výsledcích  jsou  povinně  evidovány  v  elektronickém informačním systému. 
1. Evidence studijních výsledků je pro každý předmět vedena v průběhu akademického roku  na  katedře,  která  daný  předmět  garantuje.  Za  řádné  vedení  evidence  a  za dodržování  stanovených  termínů  souvisejících  s  evidencí  je  odpovědný  vedoucí katedry. 
1. Studijní výsledky zapisuje vyučující, který zodpovídá za to, že studijní  výsledek bude vložen do elektronického informačního systému nejpozději do pěti pracovních dnů od úspěšného složení zkoušky či udělení zápočtu nebo v období kratším než pět dnů před posledním termínem daným harmonogramem akademického roku. 
1. Student je povinen si průběžně ověřovat své studijní výsledky zapsané v elektronickém informačním  systému  a  v  případě  zjištění  rozdílných  údajů  oproti  skutečnosti bezodkladně kontaktovat garantující katedru.  
1. Garantující  katedra na základě žádosti studenta o provedení opravy nebo doplnění záznamu  prověří  oprávněnost  tohoto  požadavku;  pokud  se  jedná  o oprávněný požadavek, sjedná bezodkladně nápravu.
1. Obdobně podle tohoto článku se postupuje i při evidenci zápočtu před zkouškou podle čl. 32. 

**Článek 30**  

**Lhůty pro ukončování předmětů** 

1. Udělit  zápočet  nebo  úspěšně  složit zkoušku  v  daném  předmětu lze nejpozději do posledního termínu pro splnění studijních povinností v semestru, ve kterém je předmět zapsán.  Poslední  termín  pro  zimní  a  letní  semestr  je  uveden  v harmonogramu akademického roku univerzity. 
1. Děkan může povolit prodloužení lhůty posledního termínu pro zimní nebo letní semestr:
1) na základě svého opatření  pro určitou skupinu studentů, zpravidla týkající se studentů na zahraničním studiu; 
1) na základě žádosti studenta v případě evidované uznané doby rodičovství o dobu trvání mateřské dovolené a v případě studenta-sportovního reprezentanta po dobu účasti na reprezentaci a nezbytné přípravy na ni (čl. 25); 
1) na  základě  řádně  zdůvodněné  a  doložené  žádosti  studenta  v případě závažných, zejména zdravotních, důvodů.

18 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 31**  

**Zápočet** 

1. Zápočet  se  uděluje  za  splnění  požadavků  uvedených  v popisu  předmětu v elektronickém informačním systému.
1. Udělení zápočtu vloží vyučující do elektronického informačního systému. 
1. Udělením zápočtu splnil student podmínky stanovené pro absolvování předmětu a získává předepsaný počet kreditů.
1. Pokud student u zápočtu nevyhověl, má právo na konání jednoho opravného termínu v rámci daného zkouškového období; to neplatí, pokud to neumožňují požadavky na zakončení předmětu. Nemožnost opravného termínu je uvedena v popisu předmětu. 
1. Děkan může na základě žádosti studenta povolit po neúspěšně vykonaném opravném termínu zápočtu mimořádný opravný termín zápočtu. Tento mimořádný opravný termín může být studentovi během studia povolen pouze u povinného předmětu a nejvýše tolikrát, kolik činí počet roků standardní doby jeho studia.
1. Vyučující  může  stanovit  termíny  pro  konání  zápočtu  v elektronickém  informačním systému. V tomto případě se postupuje obdobně jako u termínů zkoušek podle čl. 33 odst. 10 až 14.  

**Článek 32             Zápočet před zkouškou** 

1. U  předmětů  zakončených  zkouškou  může  být stanoven  požadavek  zápočtu  před zkouškou.  Tento  požadavek  musí  být  uveden  a  zveřejněn  v  popisu  předmětu v elektronickém informačním systému.
1. Pokud je v popisu předmětu stanoven zápočet před zkouškou, může student přistoupit ke zkoušce pouze po jeho udělení. Za zápočet před zkouškou se neudělují kredity. 
1. Zápočet  před  zkouškou  se  uděluje  za  splnění  požadavků  uvedených  v popisu předmětu v elektronickém informačním systému.
1. Udělení  zápočtu  před  zkouškou  vloží  vyučující  do  elektronického  informačního systému.  
1. Pokud student u zápočtu nevyhověl, má právo na konání jednoho opravného termínu v rámci daného zkouškového období; to neplatí, pokud to neumožňují požadavky na udělení zápočtu před zkouškou. Nemožnost opravného termínu je uvedena v popisu předmětu. 
1. Vyučující může stanovit termíny pro konání zápočtu před zkouškou v elektronickém informačním systému. V tomto případě se postupuje obdobně jako u termínů zkoušek podle čl. 33 odst. 10 až 14. 

**Článek 33**  

**Zkouška**  

1. Zkouškou se prověřují vědomosti studenta z příslušného předmětu a jeho schopnost je tvořivě uplatňovat. Zkouška může být ústní, písemná, praktická nebo kombinovaná. Její forma a podmínky, které opravňují studenta přistoupit ke zkoušce, jsou určeny v popisu předmětu v elektronickém informačním systému. 
1. Pokud student u zkoušky nevyhověl, má právo na konání jedné opravné zkoušky v rámci vypsaných termínů daného zkouškového období. 

19   
*Vnitřní předpisy Ostravské univerzity Studijní a zkušební ![ref2]řád OU* 

3. Děkan může na základě žádosti studenta povolit mimořádný opravný termín zkoušky. Tento mimořádný opravný termín může být studentovi během studia povolen nejvýše tolikrát, kolik činí počet roků standardní doby jeho studia.
3. Zkoušku  koná  student  zpravidla  u  vyučujícího  daného  předmětu,  ve  výjimečných případech i u jiného vyučujícího garantující katedry určeného vedoucím této katedry po projednání s garantem studijního programu (dále jen „zkoušející“). Na žádost studenta nebo zkoušejícího může vedoucí katedry určit konání zkoušky podle odstavců 1 až 3 před jím jmenovanou komisí, přičemž konání zkoušky před komisí není důvodem pro povolení dalšího opravného termínu zkoušky.
3. Výsledek zkoušky v bakalářských a magisterských studijních programech se hodnotí šestistupňovou klasifikační stupnicí podle této tabulky: 



|Alfabetická klasifikace |Číselná klasifikace |Slovní vyjádření |
| - | - | - |
|A |1 |„výborně” |
|B |1,5 |„velmi dobře plus“ |
|C |2 |„velmi dobře” |
|D |2,5 |„dobře plus“ |
|E |3 |„dobře” |
|F |4 |„nesplnil ” |



6. Výsledné hodnocení zkoušky u bakalářských a magisterských studijních programů „A” až  „F“  vloží  vyučující  do  elektronického  informačního  systému,  na  fakultách používajících katalog zároveň do něj zapíše výsledné hodnocení zkoušky, bodové hodnocení, datum konání zkoušky a podpis zkoušejícího. 
6. Výsledek zkoušky u doktorských studijních programů se hodnotí slovy: 
   1. „splnil“, 
   1. „nesplnil“. 
6. Výsledné  hodnocení  zkoušky  u  doktorských  studijních  programů  „splnil”, „nesplnil” vloží vyučující do elektronického informačního systému. 
6. Student, který je u  zkoušky klasifikován  na stupnici „A” až „E“  nebo „splnil“, splnil podmínky pro absolvování předmětu a získává příslušný počet kreditů.
6. Zkoušky a opravné zkoušky v bakalářských a magisterských studijních programech se konají zpravidla v období zkoušek stanoveném harmonogramem akademického roku fakulty. Zkoušející určí termíny pro konání zkoušek v dostatečném počtu s nejméně dvojnásobnou kapacitou vzhledem k počtu studentů zapsaných v daném předmětu a nejméně dva týdny před začátkem zkouškového období je vloží do elektronického informačního systému. 
6. Student  v  bakalářských  a  magisterských  studijních  programech  je  povinen  se přihlašovat na termín zkoušky prostřednictvím elektronického informačního systému.
6. Student  má  právo  se  od  zkoušky  prostřednictvím  elektronického  informačního systému odhlásit nejpozději 24 hodin před jejím začátkem, pokud zkoušející nestanoví termín kratší. Student, který se od zkoušky odhlásil, je posuzován, jako kdyby nebyl ke zkoušce přihlášen.  
6. Odstoupí-li student od zkoušky později, než je uvedeno v odstavci 12, nedostaví-li se ke zkoušce bez řádné omluvy nebo poruší-li závažným způsobem pravidla zkoušky, je klasifikován stupněm „F“ nebo „nesplnil”. 

20 
*Vnitřní předpisy Ostravské univerzity![ref1]*

*Studijní a zkušební řád OU* 

14. Student  se  může  ze  závažných  důvodů,  zejména  zdravotních,  písemně  omluvit  i dodatečně, nejpozději do pátého pracovního dne od  vybraného termínu pro konání zkoušky. O dostatečnosti omluvy rozhoduje zkoušející.  Student, jehož omluva byla shledána dostatečnou, je posuzován, jako kdyby nebyl ke zkoušce přihlášen.
14. Děkan  může  na  návrh  vedoucího  příslušné  katedry  po  projednání  s  garantem studijního programu  stanovit, aby se zkouška z některého předmětu  nebo některého termínu konala pro všechny studenty před zkušební komisí jmenovanou děkanem. 

**Článek 34         Bodové hodnocení** 

1. Předměty jsou hodnoceny kromě klasifikačního stupně také bodovým hodnocením.
1. Bodové hodnocení se aplikuje jak u hodnocení předmětu ukončeného zkouškou, tak u předmětu ukončeného zápočtem podle článku 31. 
1. Bodové hodnocení se uděluje v rozmezí 0 až 100 bodů, přičemž 100 bodů je nejvýše dosažitelné hodnocení.
1. Bodům odpovídají klasifikační stupně podle této tabulky: 



<table><tr><th colspan="1" valign="top">Body </th><th colspan="1">Zkouška (alfabetická stupnice) </th><th colspan="1">Zkouška (číselná stupnice) </th><th colspan="1" valign="top">Zápočet </th></tr>
<tr><td colspan="1">91 – 100 </td><td colspan="1">A </td><td colspan="1">1 </td><td colspan="1" rowspan="5">splnil </td></tr>
<tr><td colspan="1">81 – 90 </td><td colspan="1">B </td><td colspan="1">1,5 </td></tr>
<tr><td colspan="1">71 – 80 </td><td colspan="1">C </td><td colspan="1">2 </td></tr>
<tr><td colspan="1">61 – 70 </td><td colspan="1">D </td><td colspan="1">2,5 </td></tr>
<tr><td colspan="1">51 – 60 </td><td colspan="1">E </td><td colspan="1">3 </td></tr>
<tr><td colspan="1">0 – 50 </td><td colspan="1">F </td><td colspan="1">4 </td><td colspan="1">nesplnil </td></tr>
</table>



5. Bodové hodnocení se aplikuje na závěrečné podmínky pro ukončení předmětu, může se však aplikovat i na  podmínky  získání zápočtu před zkouškou podle čl. 32 a na podmínky v průběhu realizace předmětu.
5. Pokud je v popisu předmětu stanovena minimální procentuální hranice pro udělení zápočtu či úspěšné vykonání zkoušky, body se přepočtou podle této hranice.  
5. Bodové hodnocení se eviduje v elektronickém informačním systému. 

**Článek 35             Vážený studijní průměr** 

1. Jako  kritérium  hodnocení  kvality  studijních  výsledků  studenta  v  bakalářských  a magisterských studijních programech slouží vážený studijní průměr (dále jen „VSP”), který se zpracovává pro každého studenta na konci každého akademického roku a za celkové studium před absolvováním státní zkoušky.
1. VSP se vypočte pomocí vztahu: = ∑ ~~=1~~

∑ =1

kde *ki* je počet kreditů za *i*-tý kurz, *zi* je známka získaná při zkoušce z *i*-tého kurzu a *n* je  celkový  počet  zapsaných  kurzů  v  hodnoceném  období,  které  jsou  ukončeny zkouškou. VSP se vypočte jako podíl součtu výsledných známek (číselně vyjádřených) 

ze zapsaných předmětů, u nichž je předepsána zkouška, násobených jejich kreditním ohodnocením  a  celkového  součtu  kreditů  těchto  předmětů  za  hodnocené  období. Jestliže v některém takovém předmětu byl student klasifikován „nevyhověl”, do VSP se započítává známka 4.

22   
*Vnitřní předpisy Ostravské univerzity Studijní a zkušební ![ref2]řád OU* 

3. Do VSP se nezapočítává hodnocení uznaných předmětů podle čl. 22. 
3. K VSP se přihlíží při rozhodování o přiznání stipendia, při kontrole splnění podmínky pro postup do dalšího roku studia a pro řádné ukončení studia a dále při rozhodování u výběrových řízení pro zahraniční studium.

**Hlava IV**  

**ŘÁDNÉ UKONČENÍ STUDIA V BAKALÁŘSKÝCH A MAGISTERSKÝCH STUDIJNÍCH PROGRAMECH** 

**Článek 36**  

**Forma řádného ukončení studia** 

1. Studium se řádně ukončuje státní zkouškou.
1. Základní formou kontroly při ukončování studia je v případě: 
1) bakalářských  studijních  programů  státní  závěrečná  zkouška  s  obhajobou bakalářské práce, 
1) magisterských  studijních  programů  státní  závěrečná  zkouška  s  obhajobou diplomové práce, 
1) studijního programu Všeobecné lékařství státní rigorózní zkouška. 

**Článek 37             Termíny státní zkoušky** 

1. Termíny konání státní zkoušky jsou zveřejněny v harmonogramu akademického roku příslušné fakulty. 
1. Konkrétní  termíny  státní  zkoušky  pro  konkrétní  studenty  stanoví  děkan  na  návrh garantující katedry. 
1. Děkan může pověřit úkony podle odstavce 2 vedoucího katedry. 

**Článek 38**  

**Způsob přihlašování k státní zkoušce a odhlašování z ní** 

1. Student  je  povinen  se  přihlásit  písemně  ke  státní  zkoušce,  a  to  v  souladu s harmonogramem  akademického  roku  fakulty,  na  níž  se  státní  zkouška  koná. Písemná přihláška je závazná.
1. Děkan může stanovit povinnost přihlašovat se ke státní zkoušce také prostřednictvím elektronického informačního systému. 
1. Student  studia  bez specializace a se specializací  se  hlásí ke všem částem státní zkoušky najednou. 
1. Student  studijního  programu  Všeobecné  lékařství  se  může  hlásit  k částem  státní zkoušky odděleně. 
1. Student studia dle čl. 12 odst. 1 písm. c) se může hlásit odděleně:
1) k části státní zkoušky, k níž se tematicky vztahuje obhajoba bakalářské nebo diplomové práce dle standardního studijního plánu zvolené kombinace studia, 
1) k další části nebo dalším částem státní zkoušky, která obsahově odpovídá nebo které  obsahově  odpovídají  standardnímu  plánu  nebo  standardním  plánům jiného studijního programu v rámci zvolené kombinace studia.

23 
*Vnitřní předpisy Ostravské univerzity![ref1]*

*Studijní a zkušební řád OU* 

6. Student studijního programu zaměřeného na vzdělávání a přípravu k profesi učitele všeobecně vzdělávacích předmětů 2. stupně základních škol nebo středních škol se může hlásit odděleně k části státní zkoušky z: 
1) jedné oborové části (tj. aprobace), 
1) druhé aprobace 
1) pedagogiky a psychologie.

K obhajobě bakalářské nebo  diplomové práce se musí přihlásit současně s tou částí podle písmen a) až c), ke které se tematicky diplomová práce vztahuje. 

7. Student má právo se od státní zkoušky odhlásit nejpozději pět pracovních dnů před zahájením státní zkoušky.
7. Fakulta je samostatně povinna odhlásit ze státní zkoušky studenta, jehož bakalářskou, nebo diplomovou práci nedoporučí k obhajobě ani vedoucí práce, ani oponent. Na takového studenta se pohlíží, jako by ke státní zkoušce nebyl nikdy přihlášen.
7. Odhlášení  od  konání  státní  zkoušky  musí  být  písemné  a  doručuje  se  děkanovi prostřednictvím studijního oddělení.
7. Student, který se od státní zkoušky odhlásil podle odstavce 7, je posuzován, jako kdyby nebyl ke státní zkoušce přihlášen. 
7. Odstoupí-li student od zkoušky později, než je uvedeno v odstavci 7, nedostaví-li se ke zkoušce bez řádné omluvy nebo poruší-li závažným způsobem pravidla zkoušky, je klasifikován „nevyhověl”. 
7. Student  se  může  ze  závažných  důvodů,  zejména  zdravotních,  písemně  omluvit  i dodatečně, nejpozději do pátého pracovního dne od určeného termínu pro konání státní  zkoušky. O přijetí omluvy rozhoduje děkan. Student, jehož omluva byla přijata, je posuzován, jako kdyby nebyl ke státní zkoušce přihlášen.
7. Ustanovení tohoto článku se použijí jak pro přihlášení se k řádnému termínu státní zkoušky, tak k opravnému termínu s výjimkou toho, že k opravnému termínu se student hlásí jen k těm částem státní zkoušky, u kterých byl klasifikován „nevyhověl“.

**Článek 39**  

**Členění a forma státní zkoušky** 

1. Součástí státní  závěrečné  zkoušky u bakalářského studijního programu  je  zpravidla obhajoba  bakalářské  práce.  Součástí  státní  závěrečné  zkoušky  u  magisterského studijního  programu  je  obhajoba  diplomové  práce  s výjimkou  studijního  programu Všeobecné lékařství. 
1. Státní  závěrečná  zkouška  je  zkouškou,  která  se  skládá  z  těchto  odděleně klasifikovaných částí: 
   1) obhajoby bakalářské, nebo diplomové práce a 
   1) částí uvedených ve standardním studijním plánu studijního programu.
1. Státní  rigorózní  zkouška  ve  studijním  programu  Všeobecné  lékařství  se  skládá z odděleně klasifikovaných částí uvedených ve standardním studijním plánu studijního programu. 
1. Obsah a tematické okruhy státní zkoušky a její částí jsou uvedeny v popisu předmětu v elektronickém  informačním  systému  nebo  jsou  zveřejněny  jiným  dostupným způsobem. 
1. Státní zkouška může mít formu zkoušky ústní, písemné, praktické nebo kombinované. 

24   
*Vnitřní předpisy Ostravské univerzity Studijní a zkušební ![ref2]řád OU* 

**Článek 40**  

**Podmínky pro konání státní zkoušky** 

1. Státní zkoušku může student konat, jestliže:
1) se k ní přihlásil podle čl. 38 odst. 1 a 2; 
1) úspěšně ukončil všechny povinné (A) předměty podle standardního studijního plánu svého studia; 
1) získal minimální počet kreditů, který je nutno získat za povinně volitelné (B) předměty podle standardního studijního plánu svého studia; 
1) získal minimální počet kreditů za daný blok podle standardního studijního plánu svého studia, a to v případě, že povinně volitelné (B) předměty jsou seskupeny do bloků a je za ně stanoven minimální počet kreditů; 
1) získal  celkově  počet  kreditů  rovný  alespoň  šedesátinásobku  počtu  roků standardní doby studia, číselně vyjádřeno v této tabulce: 

|Typ studia |Standardní doba studia |Celkový počet kreditů |
| - | - | - |
|Bakalářský |3 |180 |
|Bakalářský |4 |240 |
|Navazující magisterský |2 |120 |
|Magisterský |5 |300 |
|Magisterský |6 |360 |

6) vypracoval a v určeném termínu odevzdal bakalářskou nebo diplomovou práci, pokud  je  tato  tematicky  zaměřena  na  oblast  dané  části  státní  závěrečné zkoušky, přičemž práce musí být doporučena k obhajobě alespoň vedoucím nebo oponentem práce.  
2. Část  státní  závěrečné  zkoušky  z pedagogiky  a  psychologie  v rámci  studijního programu  zaměřeného  na  vzdělávání  a  přípravu  k profesi  učitele  všeobecně vzdělávacích předmětů 2. stupně základních škol nebo středních škol  může  student konat, jestliže: 
1) splnil požadované předměty vázané k této části státní závěrečné zkoušky podle standardního studijního plánu; 
1) vypracoval a v určeném termínu odevzdal bakalářskou nebo diplomovou práci, pokud je tato tematicky zaměřena na oblast této části státní závěrečné zkoušky.

**Článek 41**  

**Zadání bakalářských a diplomových prací** 

1. Témata bakalářských a  diplomových prací (dále jen „práce“) jsou zveřejňována po projednání  s garantem  studijního  programu  nejpozději  do  termínu,  který  určuje harmonogram  akademického  roku  fakulty.  Za  zveřejnění  témat  odpovídá  vedoucí katedry. 
1. Student si může  po konzultaci s vedoucím práce navrhnout téma práce i sám, avšak tento návrh musí být schválen vedoucím katedry po projednání s garantem studijního programu. 
1. Pro každé téma práce určí vedoucí katedry vedoucího práce z řad akademických nebo vědeckých pracovníků OU nebo její součásti.
1. V odůvodněných případech, zejména u profesních studijních programů, může být za vedoucího práce určen i odborník bez pracovního poměru k OU nebo její součásti. 

25 
*Vnitřní předpisy Ostravské univerzity![ref1]*

*Studijní a zkušební řád OU* 

5. Vedoucí  bakalářské  práce  musí  mít  dosaženo  vzdělání  v alespoň  magisterském studijním programu. Vedoucí  diplomové práce musí mít alespoň vědeckou hodnost „kandidáta věd“ (ve zkratce „CSc.“) nebo vzdělání získané absolvováním doktorského studijního programu (dále jen „vědecká hodnost“), ve  studijních programech z oblasti umění mohou být též vedeny akademickými pracovníky s odpovídající uměleckými schopnostmi.  
5. Vedoucí práce zejména pomáhá studentovi se zadáním práce, s výběrem literatury, popřípadě  pramenů,  stanovuje  časový  harmonogram  práce,  poskytuje  odborné metodické vedení a průběžně kontroluje dosažené výsledky.   
5. Student si volí jedno téma práce v rámci svého studijního programu. 
5. Student  si  volí  téma  práce  nejpozději  do  termínu  stanoveného  harmonogramem akademického roku příslušné fakulty.
5. Práce se eviduje v informačním systému uvedeném v čl. 82 odst. 5.  
5. Zadání schvaluje vedoucí katedry, která  garantuje příslušné studium nebo jeho část, po  předchozím  souhlasném  projednání  s garantem  studijního  programu.  Písemné zadání práce  existuje ve trojím vyhotovení a musí být podepsáno vedoucím katedry, garantem studijního programu  a vedoucím  práce.  Jedno vyhotovení  zadání obdrží student, příslušná katedra a studijní oddělení.
5. Změnu tématu práce může ve zdůvodněných případech povolit  vedoucí katedry  po předchozím souhlasném projednání  s garantem studijního programu. Změna zadání se vyhotovuje rovněž v písemném vyhotovení podle odstavce 10. 
5. Jazyk, v němž bude práce vypracována, popřípadě obhajována a hodnocena, je český jazyk, nebo cizí jazyk.  Tento  cizí jazyk, v němž bude práce vypracována, popřípadě obhajována a hodnocena, musí být uveden a schválen již při zadání práce.  
5. Jazyk,  v  němž  bude  práce  vypracována,  obhajována  a  hodnocena,  je  v případě akreditace  studijního  programu  v cizím jazyce, ten cizí jazyk, v kterém byl studijní program akreditován.   

**Článek 42**  

**Obecný rámec pravidel pro vypracování bakalářské a diplomové práce** 

1. Práce závazně obsahuje tyto údaje: 
1) na desce práce je uveden nahoře název univerzity, uprostřed bakalářská, nebo diplomové práce, dole vlevo rok, kdy je práce předkládána k obhajobě, a dole vpravo  jméno,  popřípadě  jména  a  příjmení  autora;  platí  pouze  pro  práci v tištěné podobě; 
1) na první straně nahoře je uveden název univerzity, fakulty a katedry, uprostřed název práce, dole jméno, popřípadě jména a příjmení autora, jméno, popřípadě jména a příjmení vedoucího práce a rok, kdy je práce předkládána k obhajobě; 
1) na druhé straně jsou uvedeny údaje podle písmena b) v anglickém jazyce; 
1) na třetím listu je vloženo zadání práce;
1) na další straně je uveden abstrakt a klíčová slova v českém a anglickém jazyce;
1) na  následující  straně je uvedeno prohlášení o původnosti práce a prohlášení 
- totožnosti  tištěné a elektronické verze práce, platí pouze v případě, kdy je práce odevzdávána současně v tištěné a elektronické podobě.
2. Práce musí obsahovat správný vědecký poznámkový a odkazový aparát užitý v textu.
2. Práce musí mít v úvodu přesně stanovený cíl vyplývající ze zvoleného tématu.
2. V závěru pak musí být jasně uvedeno, zda a nakolik se stanovený cíl podařilo danou prací splnit. 

27   
*Vnitřní předpisy Ostravské univerzity Studijní a zkušební ![ref2]řád OU* 

5. Práce musí obsahovat resumé v českém a anglickém jazyce, případně v dalších cizích jazycích podle zadání práce. 
5. Doporučený rozsah bakalářské práce je 40 až 60 stran, neurčí-li děkan formou opatření jinak. Do počtu stran se nezapočítávají přílohy.
5. Při tvorbě  diplomové  práce  student vychází  z aktuální  české i zahraniční  odborné literatury. 
5. Doporučený rozsah diplomové práce je 60 až 80 stran, neurčí-li děkan formou opatření jinak. Do počtu stran se nezapočítávají přílohy. 
5. Další požadavky na práci může stanovit děkan formou opatření.

**Článek 43**  

**Odevzdání bakalářských a diplomových prací** 

1. Student  odevzdá  zpracovanou  práci  v  termínu  stanoveném  harmonogramem akademického roku příslušné fakulty.  
1. Bakalářské a diplomové práce se odevzdávají zásadně v elektronické formě, případné podmínky odevzdání také v tištěné formě může fakulta stanovit opatřením děkana. 
1. Elektronické odevzdání práce se řídí ustanoveními čl. 82 odst. 6. 

**Článek 44**  

**Obhajoba bakalářských a diplomových prací** 

1. Na odevzdanou práci vypracuje vedoucí práce a určený oponent  písemný posudek. Oponenta  určí  vedoucí  katedry  po  souhlasném  projednání  s garantem  studijního programu. Vedoucí katedry je povinen určit se souhlasem garanta studijního programu nového vedoucího práce též kdykoliv, když stávající vedoucí práce přestane plnit svoje úkoly při vedení práce. 
1. V  posudku  vedoucí  práce  i  oponent  výslovně  uvedou,  zda  je  práce  doporučena 

   k obhajobě, a návrh klasifikace  na stupnici „A“ až „E“, nebo  uvedou, že práce  není doporučena k obhajobě. 

3. Posudek  vedoucího  práce  obsahuje  zejména  zhodnocení  splnění  cílů  vytýčených v zadání práce, použité metody, formální a jazykové zpracování textu.
3. Oponentský posudek obsahuje s ohledem na typ práce zejména zhodnocení logické výstavby  a  rozsahu  textu,  adekvátnosti  použitých  metod  a  výchozích  zdrojů, samostatnosti  zpracování,  formální  a  jazykové  úrovně  práce  a  jejího  celkového přínosu.  
3. Posudky se zveřejňují podle čl. 82 odst. 8. 
3. Obhajoby prací se konají v termínu státních zkoušek stanoveném harmonogramem akademického  roku  fakulty  před  příslušnou  zkušební  komisí  pro  státní  zkoušku. Obhajoby se dále zpravidla účastní vedoucí práce a její oponent, kteří mohou být zároveň členy příslušné zkušební komise. 
3. Při obhajobě se student vyjadřuje k připomínkám v hodnoceních práce a odpovídá na otázky členů zkušební komise, popřípadě vedoucího práce a oponenta. Doba obhajoby nesmí přesáhnout 60 minut, nestanoví-li děkan formou opatření jinak. 
3. Pokud vedoucí práce a oponent práci nedoporučí k obhajobě, nesmí student zahájit státní závěrečnou zkoušku. Student studia podle čl. 12 odst. 1 písm. c) nesmí zahájit tu  část  státní  závěrečné  zkoušky,  ke  které  se  práce  vztahuje.  Vedoucí  katedry rozhodne po dohodě s garantem studijního programu o způsobu přepracování práce a určí nový termín jejího odevzdání. Třetí zpracování téhož tématu je nepřípustné.

28 
*Vnitřní předpisy Ostravské univerzity![ref1]*

*Studijní a zkušební řád OU* 

9. Student, který práci obhajoval, ale neobhájil, může konat další část státní závěrečné zkoušky,  jíž  je  práce  součástí.  Vedoucí  katedry  rozhodne  po  dohodě  s  garantem studijního  programu  o  způsobu  přepracování  práce  a  určí  nový  termín  jejího odevzdání. Třetí zpracování téhož tématu je nepřípustné.

**Článek 45  Zkušební komise** 

1. Státní  zkouška  se  koná  před  zkušební  komisí, která je  včetně  předsedy  nejméně tříčlenná. Státní zkoušku lze konat za přítomnosti nejméně tří členů komise. 
1. Právo zkoušet u státní zkoušky mají pouze profesoři nebo docenti nebo odborníci schválení vědeckou nebo uměleckou radou fakulty. 
1. Předsedu a členy zkušební komise určuje děkan. 

**Článek 46**  

**Průběh a hodnocení státní zkoušky** 

1. Průběh státní zkoušky a vyhlášení výsledku jsou veřejné.
1. Písemná forma zkoušky trvá nejdéle 180 minut, přičemž doba souvislé písemné práce z jednotlivé disciplíny nesmí přesáhnout 90 minut. 
1. Délka ústního zkoušení jedné části státní zkoušky je maximálně 60 minut. Zkušební komise  poskytne  studentovi  přiměřený  čas,  nejméně  však  20  minut,  k přípravě odpovědí na otázky; čas na přípravu se do délky zkoušky nezapočítává.
1. Státní zkouška nebo její části se klasifikují šestistupňově podle tabulky uvedené v čl. 33 odst. 5. 
1. Státní zkoušku nebo některou její část lze v případě neúspěchu jednou opakovat. Pokud je státní zkouška nebo některá její část i po případném opakování klasifikována stupněm „F”, je celkový výsledek státní zkoušky klasifikován „nevyhověl”. 
1. Státní rigorózní zkoušku ve studijním programu Všeobecné lékařství nebo některou její část lze v případě neúspěchu dvakrát opakovat. Pokud je státní rigorózní zkouška nebo některá  její  část  i  po  případném  opakování  klasifikována  stupněm  „F”,  je  celkový výsledek státní rigorózní zkoušky klasifikován „nevyhověl”. 
1. Jestliže student uspěl u všech částí státní zkoušky, je její celková klasifikace stanovena prostřednictvím průměru hodnocení jednotlivých jejích částí takto:



|Hodnota průměru ||Alfabetické vyjádření klasifikace |Slovní vyjádření klasifikace |
| - | :- | :-: | :-: |
|menší nebo rovna 1,24 ||A |„výborně” |
|větší než 1,24 a menší nebo rovna|` `1,74 |B |„velmi dobře plus“ |
|větší než 1,74 a menší nebo rovna|` `2,24 |C |„velmi dobře” |
|větší než 2,24 a menší nebo rovna|` `2,74 |D |„dobře plus“ |
|větší než 2,74  ||E |„dobře” |

8. V případě studijního programu zaměřeného na vzdělávání a přípravu k profesi učitele všeobecně vzdělávacích předmětů 2. stupně základních škol nebo středních škol, kde je předepsána část státní závěrečné zkoušky z pedagogiky a psychologie a kde  se zkouška  z některé  aprobace  dělí  na  samostatně  klasifikované  části,  se  celková klasifikace vypočte podle vzorce:

29   
*Vnitřní předpisy Ostravské univerzity Studijní a zkušební ![ref2]řád OU* 

\+ + ∑ ~~=1~~ *i* + ∑ =1 *j*

á  =

4 

kde  *a*  je  známka  za  obhajobu  bakalářské  nebo  diplomové  práce,  *b*  je  známka z pedagogiky a psychologie,  *ci* je známka získaná z *i*-té části státní zkoušky z jedné aprobace, *dj* je známka získaná z *j*-té části státní zkoušky z druhé aprobace, *m* je počet 

částí  státní  zkoušky  z jedné  aprobace,  *n*  je  počet  částí  státní  zkoušky  z druhé aprobace. 

9. V případě, že student opakuje státní zkoušku nebo její část a je při tomto  opakování úspěšný, do celkové klasifikace se započítává jen úspěšné hodnocení státní zkoušky nebo její části. 

**Článek 47**  

**Další ustanovení o státní zkoušce** 

1. Státní zkoušku musí student úspěšně vykonat nejpozději do maximální doby studia. 
1. Státní zkouška ani její části nemají kreditní ohodnocení.
1. O průběhu státní zkoušky je veden písemný zápis.

**Článek 48**  

**Celkové hodnocení studia v bakalářských a magisterských studijních programech** 

1. Celkové hodnocení studia vyjadřuje stupeň studentovy úspěšnosti v průběhu celého studia ve studijním programu. Uzavírá se po ukončení státní zkoušky a klasifikuje se trojstupňově: 
   1) „prospěl s vyznamenáním”, 
   1) „prospěl”, 
   1) „neprospěl”. 
1. Student je klasifikován stupněm „prospěl s vyznamenáním”, jestliže současně: 
   1) jeho VSP za celou dobu studia je menší než 1,5 a 
   1) státní zkoušku vykonal s celkovým prospěchem „výborně”. 
1. V ostatních případech,  než je uvedeno v odstavci 2, kdy student úspěšně vykonal státní zkoušku, je student celkově klasifikován stupněm „prospěl”.  
1. Je-li student neúspěšný i při opakované státní zkoušce, je celkově hodnocen stupněm „neprospěl”.  Stejné hodnocení je i v případě, že student  nevykonal  úspěšně státní zkoušku  a zpravidla  z důvodu  uplynutí  maximální  doby  studia  státní  zkoušku neopakoval. 
1. Dokladem o úspěšně vykonané státní zkoušce je vysokoškolský diplom a dodatek k diplomu. Tyto doklady jsou absolventovi vydány zpravidla při akademickém obřadu.

**Hlava V**  

**ZVLÁŠTNÍ USTANOVENÍ PRO STUDIUM  V DOKTORSKÉM STUDIJNÍM PROGRAMU** 

30 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 49             Způsob realizace studia** 

1. Studium probíhá podle  individuálního studijního plánu, který odpovídá standardnímu studijnímu plánu studijního programu. 
1. Individuální studijní plán obsahuje zejména:
   1) rámcově vymezené téma vědeckého bádání nebo tvůrčí činnosti,
   1) seznam předmětů podle standardního studijního plánu doktorského studijního programu, 
   1) postup při zpracování disertační práce,
   1) plán publikační nebo umělecké činnosti studenta, 
   1) další činnosti (zejména zahraniční studium, účast na odborných konferencích).
1. Studium  se  skládá  z  činnosti  studijní,  výzkumné,  publikační  nebo  umělecké  a pedagogické.  
1. Každá z  činností  je realizována určitými kreditně ohodnocenými předměty.  Rektor stanoví opatřením obecné rámce pro přidělování kreditů těmto činnostem.
1. Student je povinen pravidelně konzultovat tvorbu své disertační práce a své studium se školitelem. 
1. Student  v  prezenční  formě  studia  uskutečňuje  své  studium  osobně  na  katedře garantující jeho osobní studijní plán. 

**Článek 50  Oborová rada** 

1. Studium  sleduje  a  hodnotí  oborová  rada.  Oborová  rada  je  nejméně  pětičlenná. Nejméně  dva  členové  oborové  rady  nesmí  být  členy  akademické  obce  příslušné fakulty.  
1. Pro studijní programy ze stejné oblasti studia mohou vysoké školy nebo jejich součásti na základě dohody vytvořit společnou oborovou radu. 
1. Při společném uskutečňování doktorského studijního programu podle § 81 zákona dohoda mezi OU a právnickou osobou též stanoví zastoupení právnické osoby a OU v oborové radě. Právnickou osobou je zpravidla ústav Akademie věd České republiky.   
1. Členy oborové rady jmenuje děkan po projednání ve vědecké nebo umělecké radě fakulty z předních akademických a vědeckých pracovníků OU, jiných vysokých škol a vědeckých, výzkumných nebo vývojových pracovišť nebo odborníků z praxe.
1. Pro  studijní  programy  zabezpečované  společně  více  fakultami  jmenují  společnou oborovou radu děkani všech zúčastněných fakult po projednání ve svých vědeckých nebo uměleckých radách. 
1. Platnost ustavení oborové rady je shodná s dobou akreditace doktorského studijního programu.  Dobou  akreditace  se  rozumí  i  doba  případného  prodloužení  platnosti akreditace. 
1. Předsedou oborové rady je garant doktorského studijního programu.
1. Změny ve složení oborové rady navrhuje zpravidla předseda oborové rady.
1. Oborová rada zejména: 
1) navrhuje děkanovi podmínky přijímacího řízení a složení přijímacích komisí;  
1) navrhuje děkanovi školitele;  
1) iniciuje,  projednává  a  koordinuje  průběh  studia,  státní  doktorskou  zkoušku a obhajobu  disertační  práce  a  vědeckou  nebo  uměleckou  práci  studentů v doktorských studijních programech;  
1) schvaluje individuální studijní plány studentů a jejich případné změny;  

32   
*Vnitřní předpisy Ostravské univerzity Studijní a zkušební ![ref2]řád OU* 

5) vyjadřuje se k návrhům témat disertačních prací a k jejich změnám;  
5) navrhuje děkanovi předsedu a členy komise pro státní doktorskou zkoušku, datum a místo konání státní doktorské zkoušky; 
5) navrhuje děkanovi oponenty, předsedu a členy komise pro obhajobu disertační práce, datum a místo konání obhajoby; 
5) pravidelně,  nejméně  jednou  za  rok,  hodnotí  průběh  studia  a  hodnocení předkládá děkanovi;  
5) navrhuje děkanovi ukončení studia, jestliže student neplní studijní povinnosti; 
5) iniciuje návrhy na případné úpravy doktorských studijních programů.
10. Oborovou radu svolává její předseda podle potřeby, nejméně však jedenkrát za rok. Ze zasedání se pořizuje zápis, jehož kopie jsou zasílány děkanovi a na oddělení, které vede administrativní a studijní agendu na fakultě.
10. Mezi zasedáními oborové rady ji zastupuje předseda v rozsahu dle odst. 9.  
10. Oborová rada je usnášeníschopná, pokud je přítomná  alespoň  nadpoloviční většina všech jejích členů, z toho minimálně jeden není členem akademické obce příslušné fakulty. 
10. Pro přijetí usnesení je potřebné získat hlasy nadpoloviční většiny všech jmenovaných členů oborové rady. 

**Článek 51**  

**Školitel** 

1. Děkan na návrh oborové rady určí každému studentovi na dobu jeho studia školitele, který  je  odborným  garantem  vědecké  nebo  umělecké  činnosti  a  dohlíží  na  plnění individuálního studijního plánu, včetně přípravy disertační práce. 
1. Školitelem může být  ustanoven profesor nebo docent; popřípadě další odborníci s vědeckou hodností schválení příslušnou vědeckou nebo uměleckou radou.  
1. Oborová rada může přidělit studentovi vedle školitele také konzultanta.
1. Školitele určuje děkan zpravidla na návrh oborové rady.
1. Školitel zejména: 
   1) po dohodě se studentem navrhuje téma disertační práce,
   1) na žádost studenta konzultuje sestavení individuálního studijního plánu,
   1) vede studenta v průběhu jeho studia,
   1) hodnotí plnění individuálního studijního plánu,
   1) provádí pravidelné, nejméně však roční hodnocení studenta,
   1) před státní doktorskou zkouškou zhodnotí písemně celé studium.
1. V  případě  prokázaného  neplnění  povinností  školitele  nebo  neuspokojivé  činnosti studenta, na kterou však školitel neupozornil, nebo v případě, že školitel nemůže svou činnost  vykonávat, může děkan zpravidla na návrh  oborové rady  odvolat  školitele daného studenta a tomuto určit jiného školitele.

**Článek 52**  

**Kontrola individuálního studijního plánu** 

1. Student je povinen po dohodě a konzultaci se svým školitelem odevzdat individuální studijní  plán  sestavený podle čl.  49  odst.  1 až 4  do  jednoho  měsíce  od  zahájení akademického roku nebo od zápisu do studia. 

33 
*Vnitřní předpisy Ostravské univerzity Studijní a zkušební ![ref2]řád OU* 

2. Na  závěr  akademického  roku  student  vypracuje  v  souladu  se  svým  individuálním studijním plánem zprávu za uplynulý akademický rok a předloží ji školiteli a oborové radě. 
2. Plnění individuálního studijního plánu podléhá pravidelnému, nejméně však ročnímu hodnocení školitele a oborové rady.

**Článek 53  Disertační práce** 

1. Disertační práce musí obsahovat původní a uveřejněné výsledky samostatné tvořivé vědecké nebo umělecké práce nebo výsledky přijaté k uveřejnění. 
1. Disertační prací prokazuje student svoji schopnost pracovat samostatně vědecky nebo umělecky tvůrčím způsobem. 
1. Za disertační práci může být uznán i soubor již uveřejněných nebo do tisku či k jinému typu  zveřejnění  přijatých  prací  k  danému  tématu,  který  student  opatří  uceleným úvodem do problematiky a komentářem.
1. Disertační práce je psána v jazyce, v němž je uskutečňován studijní program, zpravidla se  jedná  o jazyk  český.  Se  souhlasem  oborové  rady  může  být  disertační  práce předložena i v jiném jazyce. 
1. Disertační práce musí být odevzdána  vytištěna a svázána v pevné vazbě ve třech vyhotoveních a v elektronické podobě podle čl. 82 odst. 6.  
1. Zároveň s disertační prací je student povinen odevzdat vytištěný autoreferát.  
1. Po odevzdání autoreferátu a disertační práce děkan ustanovuje na návrh oborové rady nejméně dva oponenty.
1. Školitel vypracuje k disertační práci i k průběhu studia stanovisko.
1. Oponenti vypracují posudek  k disertační práci, ve kterém výslovně uvedou, zda je disertační práce doporučena, nebo nedoporučena k obhajobě. Při zveřejnění posudků se postupuje podle čl. 82 odst. 8. 
1. Pokud nejméně dva oponenti nedoporučí disertační práci k obhajobě, oborová rada ji vrátí k přepracování; obhajoba disertační práce se nekoná. 
1. V případě, že student odevzdá  přepracovanou  disertační  práci,  opakuje se postup podle odstavců 7 až 9. Pokud opět nejméně dva oponenti nedoporučí práci k obhajobě, navrhne oborová rada děkanovi ukončení studia.

**Článek 54**  

**Řádné ukončení studia v doktorském studijním programu** 

1. Základní formou kontroly při ukončování studia je v případě doktorských studijních programů státní doktorská zkouška a obhajoba disertační práce.
1. Státní  doktorská  zkouška  se  může  členit  na  části,  které  musí  být  uvedeny  ve standardním studijním plánu doktorského studijního programu. 
1. Podmínky pro konání státní doktorské zkoušky jsou: 
1) podání písemné přihlášky na příslušné oddělení fakulty; 
1) úspěšné  ukončení  všech  povinných  (A)  předmětů,  které  jsou  hodnoceny alespoň 1 kreditem, podle standardního studijního plánu;
1) získání  minimálního  počtu  kreditů  za  povinně volitelné  (B)  předměty  podle standardního studijního plánu; 
1) v případě, že povinně volitelné (B) předměty jsou seskupeny do bloků, získání minimálního počtu kreditů za každý blok podle standardního studijního plánu;
1) získání předepsaného počtu kreditů. 
4. Podmínky pro konání obhajoby disertační práce jsou: 
   1) podmínky uvedené v odstavci 3, 
   1) odevzdání disertační práce a autoreferátu, 
   1) vypracování alespoň dvou posudků,
   1) podmínky, které se nevylučují s čl. 53 odst. 10 a 11.  
4. Pro  odhlášení  od  státní  doktorské  zkoušky  a  obhajoby  disertační  práce  se  užije ustanovení čl. 38 odst. 7 až 12. 
4. Na  základě  návrhu  oborové  rady  děkan  stanoví  a  zveřejní  termín  konání  státní doktorské zkoušky a obhajoby disertační práce, který musí být zveřejněn alespoň 30 dní před jejím konáním ve veřejné části internetových stránek fakulty. 
4. Student může vykonat státní doktorskou zkoušku v termínu rozdílném od obhajoby disertační práce. 
4. Státní doktorská zkouška a obhajoba disertační práce se koná před zkušební komisí, která  musí být včetně předsedy nejméně pětičlenná. Nejméně dva členové zkušební komise nesmí být členy akademické obce příslušné fakulty. 
4. Právo zkoušet u státní doktorské zkoušky a obhajoby disertační práce mají pouze profesoři nebo docenti nebo odborníci schválení vědeckou nebo uměleckou radou fakulty. 
4. Školitel je zpravidla přítomen státní doktorské zkoušce a obhajobě disertační práce, může být jmenován členem zkušební komise, ale nemůže být jejím předsedou.
4. Předsedu a členy zkušební komise jmenuje na návrh oborové rady děkan.
4. Státní doktorskou zkoušku a obhajobu disertační práce lze konat pouze za přítomnosti nadpoloviční  většiny  jmenovaných  členů  zkušební  komise,  přičemž  alespoň  jeden z přítomných nesmí být členem akademické obce příslušné fakulty.
4. Průběh státní doktorské zkoušky, obhajoba disertační práce a vyhlášení výsledků jsou veřejné. Hodnocení je neveřejné, zkušební komise rozhoduje tajným hlasováním o klasifikaci. Pro úspěšné vykonání státní doktorské zkoušky a obhajoby disertační práce je potřebné získat hlasy nadpoloviční většiny všech jmenovaných členů komise. 
4. Státní doktorská zkouška a obhajoba disertační práce se hodnotí klasifikačními stupni: 
   1) „splnil“, 
   1) „nesplnil“. 
4. Zvlášť je hodnocena státní doktorská zkouška a zvlášť obhajoba disertační práce.
4. Státní doktorskou zkoušku nebo obhajobu disertační práce lze v případě neúspěchu jednou opakovat, a to zpravidla až po šesti měsících. 
4. Státní doktorskou zkoušku a obhajobu disertační práce, včetně případných opravných termínů lze vykonat nejpozději do konce maximální doby studia.
4. O průběhu státní doktorské zkoušky a obhajoby disertační práce je veden písemný zápis. Průběh a výsledky obhajoby disertační práce se zveřejňují podle článku 82 odst. 9. 
4. Celkové hodnocení studia v doktorském studijním programu se uzavírá po ukončení státní doktorské zkoušky a obhajoby disertační práce a klasifikuje se dvojstupňově:
   1) „splnil“, 
   1) „nesplnil“. 
4. Je-li  student  neúspěšný  i  při  opakování  státní  doktorské  zkoušky  nebo  obhajoby disertační práce, je celkově hodnocen stupněm „neprospěl”.
4. Dokladem o úspěšně vykonané státní zkoušce je vysokoškolský diplom a dodatek k diplomu. Tyto doklady jsou absolventovi vydány zpravidla při akademickém obřadu.

35 
*Vnitřní předpisy Ostravské univerzity![ref1]*

*Studijní a zkušební řád OU* 

**Hlava VI**  

**PŘEVOD MEZI STUDIJNÍMI PROGRAMY** 

**Článek 54a** 

**Výrazy, zkratky a pojmy užité v této hlavě** 

1\.  Tato hlava řádu přiřazuje níže vymezeným výrazům a zkratkám níže vymezené pojmy:

1) **Zanikající studijní  program**. Zanikající studijní program je studijní program, jehož akreditace zaniká. 
1) **Pokračovací studijní program**. Pokračovací studijní program je studijní program, jehož studiem je umožněno pokračovat ve studiu Zanikajícího studijního programu a jehož typ odpovídá typu Zanikajícího studijního programu.
1) **Převáděná osoba**. Převáděnou osobou je buďto student studující zanikající studijní program, nebo osoba, jíž bylo přerušeno studium Zanikajícího studijního programu.
1) **Pokračovací  studijní  plán**.  Pokračovací  studijní  plán  je  zvláštní  studijní  plán Pokračovacího studijního programu, který je určen výhradně pro Převáděné osoby.
1) **Převod**. Převod představuje soustavu úkonů, kterými je Převáděná osoba převedena ze Zanikajícího studijního programu do  Pokračovacího studijního programu. Převod není přijímacím řízením, ani zápisem do studia, ani jejich součástí, úkonem, stádiem, nebo stupněm. 
1) **RVH OU**. Rada pro vnitřní hodnocení OU.

**Článek 54b Účel Převodu** 

Převodem plní OU svoji povinnost, která je jí uložena ustanovením § 80 odst. 5 a ustanovením § 81b odst. 4 zákona. Převod je jediným způsobem, který může OU ke splnění této povinnosti použít. 

**Článek 54c** 

**Stanovení Zanikajícího a Pokračovacího studijního programu**

O stanovení Pokračovacího studijního programu a Pokračovacího studijního plánu rozhoduje RVH OU na návrh děkana fakulty uskutečňující Zanikající studijní program. Součástí návrhu musí být vymezení Zanikajícího a Pokračovacího studijního programu, počet Převáděných osob ze Zanikajícího studijního programu ke dni podání návrhu, předpokládaný termín převodu a lhůta pro přijetí či odmítnutí nabídky převodu. Součástí návrhu může být také návrh Pokračovacího studijního plánu. RVH OU je povinna rozhodnout o návrhu nejpozději do 60 dnů od jeho předložení.

**Článek 54d Nabídka Převodu** 

1. Fakulta,  která  uskutečňuje  Zanikající  studijní  program,  je  povinna  nabídnout  možnost Převodu řádně a včas všem Převáděným osobám.
1. Nabídka Převodu se vyhotovuje v písemné formě. Písemná forma nabídky Převodu je zachována také provedením v elektronické podobě.
1. Podstatnými  náležitostmi  obsahu  nabídky  Převodu  jsou:  vymezení  Zanikajícího  a Pokračovacího  studijního  programu;  informace  o  případném  Pokračovacím  studijním 

37   
*Vnitřní předpisy Ostravské univerzity Studijní a zkušební ![ref2]řád OU* 

plánu; vymezení konkrétního způsobu přijetí nabídky Převodu Převáděnou osobou; lhůta pro přijetí nabídky Převodu Převáděnou osobou a poučení o následcích zmeškání této lhůty; předpokládaný termín provedení převodu; odkaz na tuto hlavu řádu.

4. Nabídka Převodu musí být každé Převáděné osobě odeslána nejpozději 60 kalendářních dnů přede dnem zániku akreditace Zanikajícího studijního programu. Okamžikem odeslání je buďto okamžik odeslání e-mailové zprávy obsahující nabídku Převodu skrze vnitřní informační systém OU, nebo okamžik, kdy je fyzická zásilka obsahující nabídku Převodu předána k odeslání vůči držiteli poštovní licence.
4. Fakulta je povinna vymezit přiměřenou lhůtu pro přijetí nabídky Převodu; jako poslední den trvání této lhůty však může stanovit nejvýše poslední den trvání akreditace Zanikajícího studijního programu. 

**Článek 54e** 

**Přijetí a odmítnutí nabídky Převodu**

1. Převáděná osoba je oprávněna přijmout, nebo odmítnout Nabídku Převodu.
1. Jestliže Převáděná osoba hodlá nabídku Převodu přijmout, musí tuto svoji vůli projevit způsobem vymezeným v nabídce Převodu a vždy v písemné formě. Písemná forma je zachována  také  písemnou  elektronickou  komunikací,  například  zasláním  e-mailové zprávy, vůči vnitřnímu informačnímu systému OU.
1. Zmeškání  lhůty  pro  přijetí  nabídky  Převodu,  nebo  přijetí  pouze  některých  náležitostí obsahu nabídky  Převodu, nebo přijetí nabídky Převodu s podmínkou či s výhradou je odmítnutím nabídky Převodu.
1. Převáděná  osoba  je  oprávněna  svoje  předchozí  odmítnutí  nabídky  Převodu  odvolat přijetím nabídky Převodu, a to kdykoliv ve lhůtě stanovené pro přijetí nabídky Převodu.

**Článek 54f** 

**Následky odmítnutí nabídky Převodu**

Pokud  Převáděná  osoba  odmítne  nabídku  Převodu,  a  toto  odmítnutí  se  stane neodvolatelným  (ve  smyslu  článku  54e  odst.  4),  ani  OU,  ani  fakulta  nejsou  povinny vytvářet, zajišťovat, nabízet, nebo poskytovat alternativní, náhradní, další, či jiné způsoby pro umístění (zařazení) Převáděné osoby do Pokračovacího studijního programu.

**Článek 54g       Provedení Převodu** 

1. Provedení Převodu je možné teprve poté, co RVH OU schválila návrh vymezený v článku 54c. 
1. Fakulta je povinna provést Převod nejpozději poslední den trvání akreditace zanikajícího studijního programu. 
1. Provedení Převodu spočívá ve všech jednáních a úkonech, které jsou potřebné pro zdárné dokončení Převodu, a zejména pak spočívá ve všech potřebných změnách ve vnitřních informačních systémech OU, a dále v náležité komunikaci vůči orgánům veřejné moci, zejména vůči Ministerstvu školství, mládeže a tělovýchovy.

**Článek 54h** 

38 
*Vnitřní předpisy Ostravské univerzity![ref1]*

*Studijní a zkušební řád OU* 

**Následky provedení Převodu**

1. Provedením Převodu se studia Převáděné osoby v Zanikajícím studijním programu a v Pokračovacím studijním programu stávají jedním souvislým studiem v jednom studijním programu. 
1. Následek provedení Převodu se projevuje zejména:
1) uváděním  označení  (názvu)  Pokračovacího  studijního  programu  na  dokladech  o studiu, zejména na vysokoškolském diplomu; 
1) pokládáním  studia  Převáděné  osoby  v  Zanikajícím  a  v  Pokračovacím  studijním programu za jedno souvislé studium pro potřeby a účely:
   1. uplatňování práv Převáděných osob,
   1. plnění povinností Převáděných osob,
   1. hodnocení, klasifikací a průměrů,
   1. kontroly studia, 
   1. evidence studia, 
   1. poplatků souvisejících se studiem,
   1. stipendií, 
   1. doby studia, 
   1. doby přerušení studia;
1) stanovením takové standardní i takové maximální doby studia, která odpovídá tomu z obou studijních programů (Zanikající a Pokračovací), který má tyto doby delší.

**ČÁST TŘETÍ** 

**STÁTNÍ RIGORÓZNÍ ZKOUŠKA                            ABSOLVENTŮ MAGISTERSKÝCH STUDIJNÍCH PROGRAMŮ** 

**Článek 55**  

**Základní ustanovení o státní rigorózní zkoušce** 

1. Absolvent  magisterského  studijního  programu  (dále  jen  „absolvent“),  který  získal akademický titul „magistr“, může vykonat v téže oblasti studia státní rigorózní zkoušku, jejíž součástí je obhajoba rigorózní práce. Po jejím úspěšném vykonání je absolventu udělen akademický titul: 
   1. v oblasti humanitních, pedagogických a společenských věd „doktor filozofie“ (ve zkratce „PhDr.“ uváděné před jménem);
   1. v oblasti přírodních věd „doktor přírodních věd“ (ve zkratce „RNDr.“ uváděné před jménem). 
1. V rámci  akreditace magisterského studijního programu se rozhoduje i o oprávnění přiznávat  akademické  tituly  „doktor  filozofie“  a  „doktor  přírodních  věd“;  v případě institucionální akreditace toto oprávnění vyplývá z institucionální akreditace pro danou oblast  vzdělávání.  Toto  oprávnění  lze  vykonávat  pouze,  pokud  je  OU  oprávněna uskutečňovat v dané oblasti vzdělávání alespoň jeden doktorský studijní program.
1. Seznam studijních programů podle odstavce 2 je aktuálně zveřejňován ve veřejné části internetových stránek OU. 

39   
*Vnitřní předpisy Ostravské univerzity Studijní a zkušební ![ref2]řád OU* 

**Článek 56**  

**Žádost o vykonání státní rigorózní zkoušky** 

1. Absolvent žádá o vykonání státní rigorózní zkoušky písemnou žádostí. Žádost adresuje děkanovi příslušné fakulty. 
1. Žádost je nutno podat v podobě požadované příslušnou fakultou.
1. K žádosti absolvent musí doložit: 
   1) vyplněný osobní dotazník a životopis, 
   1) ověřenou  kopii  vysokoškolského  diplomu  potvrzující  absolvování  studia v magisterském studijním programu, 
   1) kopii dodatku k diplomu, nebo kopii vysvědčení o vykonané státní závěrečné zkoušce  spolu  s  dokladem  o  vykonaných  zkouškách  absolvovaného magisterského studijního programu,
   1) případně další dokumenty požadované fakultou.
1. Pokud se  absolvent  hlásí k vykonání státní rigorózní zkoušky na  tutéž  fakultu, kde absolvoval  magisterský  studijní  program,  k žádosti  doloží  prostou  kopii vysokoškolského diplomu. 
1. O vyhovění žádosti absolventa rozhoduje děkan. 
1. Děkan rozhodne o přiznání práva konat státní rigorózní zkoušku, pokud:
   1) absolvent získal akademický titul „magistr“ v téže oblasti studia,
   1) žádost obsahuje náležitosti uvedené v odstavcích 1 až 5, 
   1) navrhované téma rigorózní práce odpovídá vědecko-výzkumnému zaměření fakulty. 
1. Absolventu, jemuž bylo přiznáno právo konat státní rigorózní zkoušku, nepřísluší status studenta ve smyslu zákona. 

**Článek 57**  

**Poplatek za úkony spojené se státní rigorózní zkouškou** 

1. Za úkony spojené, s přijetím přihlášky k této zkoušce a konáním této zkoušky stanovuje OU poplatek. 
1. Výši poplatku stanovuje Statut OU. Poplatek se hradí bezhotovostně na účet OU.
1. Poplatek platí jen absolvent, kterému je uděleno právo konat státní rigorózní zkoušku. Součástí rozhodnutí je aktuální výše poplatku, forma placení a splatnost poplatku.
1. Zaplacený poplatek se nevrací.

**Článek 58**  

**Práva a povinnosti absolventa** 

1. Absolvent, kterému děkan přiznal právo konat státní rigorózní zkoušku, má právo: 
   1) být seznámen s požadavky kladenými na rigorózní práci,
   1) být seznámen s formou a rámcovým obsahem státní rigorózní zkoušky, 
   1) konat státní rigorózní zkoušku za podmínek stanovených tímto řádem,
   1) používat  za úplatu  zařízení a informační technologie potřebné k přípravě na tuto zkoušku, 
   1) v souladu s pravidly určenými příslušnou fakultou využívat možnosti konzultací. 
1. S absolventem, který chce využít své právo uvedené v odstavci 1 písm. d), uzavře děkan  dohodu o používání zařízení a informačních technologií při přípravě ke státní rigorózní zkoušce (dále jen „dohoda“). 
1. Dohoda stanoví: 

40 
*Vnitřní předpisy Ostravské univerzity![ref1]*

*Studijní a zkušební řád OU* 

1) katedru fakulty, jejíž zařízení a informační technologie bude absolvent během přípravy na zkoušku využívat, včetně doby a rozsahu; 
1) výši  nákladů  spojených  s  využíváním  zařízení  a  informačních  technologií uvedených v písmenu a) a způsob jejich úhrady; 
1) pravidla pro pobyt absolventa na fakultě v souvislosti s  využíváním zařízení a informačních technologií podle písmene a); 
1) závazek absolventa respektovat vnitřní předpisy a další právní a bezpečnostní normy a řídit se pokyny vedoucího katedry.

Dohoda se uzavírá na dobu určitou. Platnost dohody nemůže  přesáhnout den vykonání státní rigorózní zkoušky. 

4. Děkan určí konzultanta rigorózní práce z řad  profesorů a docentů, popřípadě osobu s vědeckou hodností.  
4. Absolvent v rámci rigorózní práce  prokáže schopnost samostatné  vědecké  činnosti. Práce  musí  obsahovat  původní  výsledky  nebo originální  zpracování  ucelené  části problematiky dané oblasti. 
4. Absolvent je povinen odevzdat rigorózní práci a přihlášku k státní rigorózní zkoušce nejpozději do 30 měsíců od udělení práva konat státní rigorózní zkoušku.  
4. Pokud absolvent neodevzdá  rigorózní práci a přihlášku ke státní rigorózní zkoušce nejpozději do 30 měsíců od udělení práva konat státní rigorózní zkoušku, právo konat státní rigorózní zkoušku pozbývá platnosti. 

**Článek 59**  

**Přihláška k státní rigorózní zkoušce a odevzdání rigorózní práce** 

1. Po vypracování  absolvent  odevzdá  rigorózní práci  v trojím  vytištěném vyhotovení, svázaném  v  pevné  vazbě,  a  v  elektronické  podobě  podle  čl.  82  odst.  6,  přitom současně odevzdá písemnou přihlášku k státní rigorózní zkoušce na studijní oddělení příslušné fakulty.  
1. Na návrh garanta státní rigorózní zkoušky jmenuje děkan alespoň dva oponenty.  
1. Konzultant vypracuje k rigorózní práci stanovisko. 
1. Oponenti  vypracují  posudek,  ve  kterém  výslovně  uvedou,  zda  je  rigorózní  práce doporučena, nebo nedoporučena k obhajobě. 
1. Státní  rigorózní  zkouška  se  nekoná  a  garant  vrátí  absolventovi  k přepracování rigorózní práci nebo mu doporučí změnu jejího tématu v případě, že: 
   1) děkan jmenoval pouze dva oponenty, z nichž oba nedoporučili rigorózní práci k obhajobě; 
   1) děkan  jmenoval  více  než  dva  oponenty,  z nichž  alespoň  dva  nedoporučili rigorózní práci v obhajobě.  
1. Absolvent je povinen přepracovanou nebo změněnou práci znovu odevzdat nejpozději do 12 měsíců od jejího vrácení. 
1. V případě, že absolvent odevzdal  přepracovanou nebo změněnou práci, opakuje se postup  podle  odstavců  1  až  4.  Pokud  opět  nebyly  splněny  podmínky  uvedené 

   v odstavci 5 nebo absolvent změněnou práci neodevzdal v termínu určeném v odstavci 6, právo konat státní rigorózní zkoušku pozbývá platnosti.  

41   
*Vnitřní předpisy Ostravské univerzity Studijní a zkušební ![ref2]řád OU* 

**Článek 60**  

**Zkušební komise a termíny státní rigorózní zkoušky** 

1. Zkušební komise pro státní rigorózní zkoušku je, včetně předsedy, nejméně čtyřčlenná. Zkoušku lze konat za přítomnosti nadpoloviční většiny členů komise. Konzultant může být členem zkušební komise.
1. Předsedou zkušební komise je profesor nebo docent, který odborně působí v rámci studijního programu, z něhož se bude státní rigorózní zkouška konat, zpravidla se jedná o garanta státní rigorózní zkoušky. 
1. Členy  zkušební  komise  mohou  být  profesoři,  docenti  a  další  odborníci  schválení vědeckou radou fakulty. 
1. Termín a  složení  zkušební  komise pro státní rigorózní zkoušku  navrhne děkanovi garant státní rigorózní zkoušky, a to nejméně 30 dní před plánovaným konáním státní rigorózní zkoušky.  
1. Děkan jmenuje zkušební komisi a stanoví termín státní rigorózní zkoušky, což oznámí ve veřejné části internetových stránek.
1. Pro odhlášení od státní rigorózní zkoušky se užije ustanovení čl. 38 odst. 7 až 12. 

**Článek 61**  

**Charakter státní rigorózní zkoušky** 

1. Absolvent prokáže v rámci státní rigorózní zkoušky hlubší vědomosti ve zvolené vědní oblasti, zvládnutí metod vědecké práce, schopnost osvojovat si nové poznatky, kriticky je hodnotit a aplikovat je tvořivým způsobem. 
1. Státní rigorózní zkouška se skládá: 
   1. z obhajoby rigorózní práce, 
   1. hlavní zkoušky, 
   1. vedlejší zkoušky (pouze na Filozofické a Pedagogické fakultě OU). 
1. Hlavní zkoušku absolvent skládá ze studijního programu, popřípadě specializace, ve kterých mu bylo přiznáno právo státní rigorózní zkoušku konat. Vedlejší zkoušku  na Filozofické fakultě OU absolvent skládá z filozofie. Vedlejší zkoušku na Pedagogické fakultě OU absolvent skládá z filozofie a z učitelské pedagogiky a psychologie.

**Článek 62**  

**Průběh a hodnocení státní rigorózní zkoušky** 

1. Průběh státní rigorózní zkoušky a vyhlášení výsledků jsou veřejné. O průběhu zkoušky je veden písemný zápis.
1. Výsledek  státní rigorózní  zkoušky nebo její části je hodnocen stupni „vyhověl“, nebo „nevyhověl“.  Pro hodnocení stupněm „vyhověl“ je potřebné získat hlasy nadpoloviční většiny všech jmenovaných členů zkušební komise. Celkový výsledek státní rigorózní zkoušky je „vyhověl“, je-li absolvent klasifikován stupněm „vyhověl“ u všech částí státní rigorózní zkoušky. 
1. Pokud absolvent u státní rigorózní zkoušky nebo některé její části neuspěl, má právo na konání jedné opravné zkoušky, zpravidla po 6 měsících a nejpozději do 12 měsíců od neúspěšného termínu.  
1. Pokud absolvent u opravné zkoušky je opět hodnocen stupněm „nevyhověl“ nebo se nepřihlásí k opravné zkoušce do termínu uvedeného v odstavci  3, právo konat státní rigorózní zkoušku pozbývá platnosti. 

42 
*Vnitřní předpisy Ostravské univerzity![ref1]*

*Studijní a zkušební řád OU* 

5. Dokladem o  úspěšně  vykonané  státní rigorózní  zkoušce je diplom. Tento doklad je absolventovi vydán zpravidla při akademickém obřadu.

**Článek 63**  

**Zvláštní ustanovení o státní rigorózní zkoušce** 

1. Absolvent magisterského studijního  programu ve studijním programu Filozofie skládá vedlejší zkoušku z dějin filozofie nebo z jiného studijního  programu  podle své volby. Jiný studijní program musí být schválen garantem studijního programu. 
1. Jako  rigorózní  práce  nemůže  být  uznána  v  nezměněné  podobě  práce,  kterou  již absolvent obhájil jako práci diplomovou nebo práci disertační.

**ČÁST ČTVRTÁ                CELOŽIVOTNÍ VZDĚLÁVÁNÍ** 

**Článek 64**  

**Úvodní ustanovení o programech celoživotního vzdělávání** 

1. V rámci své vzdělávací činnosti poskytuje OU programy celoživotního vzdělávání (dále jen „CŽV“) orientované na výkon povolání nebo zájmově, nebo orientované na zvýšení odbornosti studentů nebo absolventů zahraniční nebo tuzemské vysoké školy. 
1. CŽV  se  rozumí  takové  typy  vzdělávání,  které  doplňují,  prohlubují,  obnovují  nebo rozšiřují vědomosti, dovednosti a kvalifikaci účastníků a jsou poskytovány v rámci nebo mimo rámec akreditovaných studijních programů.
1. OU uskutečňuje programy CŽV v souladu s § 60 zákona.
1. Vzdělávání v programu CŽV nezakládá jeho účastníkům právní postavení studenta podle zákona. 

**Článek 65**  

**Typy studia** 

1. Programy CŽV se člení na tyto typy: 
   1) doplňující pedagogické programy, 
   1) rozšiřující programy a specializační programy,
   1) programy CŽV v rámci akreditovaných studijních programů,
   1) programy Univerzity třetího věku, 
   1) moduly, 
   1) ostatní programy a kurzy.
1. Programy CŽV mohou být uskutečňovány ve všech formách studia podle čl. 11 odst. 3. 
1. Doplňující pedagogické programy umožňují uchazečům, kteří mají  střední vzdělání s maturitní zkouškou, vyšší odborné vzdělání nebo vysokoškolské vzdělání v jiné než učitelské oblasti studia, získání pedagogické způsobilosti. 
1. Rozšiřující a specializační programy poskytují účastníkům další předpoklady pro výkon odborných činností.  
1. Programy  CŽV  realizované  v  rámci  akreditovaného  studijního  programu  jsou uskutečňovány na základě § 60 odst. 2 věty druhé zákona. Umožňují studium skupiny předmětů,  které  jsou  totožné  nebo  srovnatelné  s předměty  v rámci  studia 

43   
*Vnitřní předpisy Ostravské univerzity Studijní a zkušební ![ref2]řád OU* 

v akreditovaných studijních programech. Pokud se úspěšní absolventi programu CŽV stanou studenty podle zákona (§ 48 až 50), může děkan uznat absolvované předměty s jejich kreditním ohodnocením, které získali v programu CŽV, a to až do výše 60 % kreditů  potřebných  k  řádnému  ukončení  studia  v  akreditovaných  studijních programech. 

6. Programy Univerzity třetího věku rozšiřují znalosti účastníků o  současné  poznatky různých vědních oborů. 
6. Modul je obsahově ucelený  blok předmětů, který vede k získání určité kompetence. Každý  modul  je  zakončen  zkouškou,  která  prověřuje  vědomosti  účastníka z příslušných předmětů. 

**Článek 66                   Charakteristika programu CŽV** 

1. Program CŽV je uskutečňován fakultou OU.
1. Odpovědnost při realizaci programu je upravena v čl. 6 odst. 6 a čl. 7 odst. 3. 
1. Nabídku  programů  CŽV  vyhlašuje  děkan  ve  veřejné  části  internetových  stránek zpravidla jednou ročně. 
1. Nabízený program CŽV obsahuje: 
   1) název,  typ  a  formu  studia  v programu  CŽV  a  u  programů  CŽV  v  rámci akreditovaných studijních programů též kód a odpovídající akreditovaný studijní program, 
   1) rozsah (trvání) programu a jeho případné členění na semestry,
   1) jméno garanta programu,
   1) anotaci programu, 
   1) předběžné  požadavky  týkající  se  předchozího  absolvovaného  studia  a požadovaných dokumentů, 
   1) formu přihlášky, 
   1) podmínky realizace přijímací zkoušky a její rámcová kritéria, pokud je přijímací zkouška stanovena,
   1) rámcový seznam studijních povinností,
   1) formu ukončení studia v programu,
   1) výši úplaty za podání přihlášky, pokud je stanovena,
   1) předpokládanou výši úplaty. 
1. Program CŽV může být uskutečňován i OU nebo jinou součástí OU než fakultou. V tomto případě úlohu děkana přebírá rektor nebo vedoucí pracovník jiné součásti OU. 
1. Pokud  je  účast  v programu  CŽV  zpoplatněna,  pak  je  nutné  uzavření  smlouvy

   s uchazečem o studiu v programu CŽV. 

**Článek 67**  

**Přijímací řízení do programů celoživotního vzdělávání** 

1. Přijímací řízení ke studiu v programu CŽV se zahajuje na základě doručené přihlášky, případně další požadované dokumentace.  
1. Je-li požadována přijímací zkouška, je podmínkou pro zařazení do programu CŽV její úspěšné  vykonání. V případě, že u přijímací zkoušky uspěje více uchazečů než je kapacita programu, rozhoduje pořadí nejlepších. 
1. Fakulta  vyrozumí  uchazeče  o povinnosti  uzavřít  smlouvu  o  studiu  ve zpoplatněném programu CŽV.  

44 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 68**  

**Zápis do programu celoživotního vzdělávání** 

1. Pokud je  s uchazečem uzavřena smlouva dle čl. 67, podpisem smlouvy se  uchazeč zapisuje do programu CŽV a stává se účastníkem programu CŽV. 
1. Pokud se smlouva o studiu v programu CŽV s uchazečem neuzavírá, stává se uchazeč účastníkem programu CŽV podpisem prezenční listiny.

**Článek 69  Smlouva o studiu** 

1. Smlouva o studiu v programu CŽV stanovuje úpravu vztahů při uskutečňování studia konkrétního účastníka programu CŽV.
1. Smlouva o studiu v programu CŽV se zpravidla předkládá u déle trvajících programů.
1. Smlouva o studiu v programu CŽV vychází z tohoto řádu. 

**Článek 70               Průběh a kontrola studia** 

1. Účastník studuje zpravidla podle studijního plánu daného programu CŽV.
1. Při kontrole a hodnocení  studia  se užijí obdobná ustanovení  uvedená v části  druhé hlavě III s těmito výjimkami: 
1) pokud účastník programu CŽV je hodnocen u zkoušky „nevyhověl“, má právo na konání dvou opravných termínů; další mimořádný opravný termín zkoušky se nepřipouští; 
1) bodové hodnocení je povinné pouze u typu programů CŽV podle čl. 65 odst. 1 písm. c); 
1) výjimky výslovně uvedené ve smlouvě o studiu v programu CŽV. 

**Článek 71  Ukončení studia**  

1. Pokud  to  vyžadují  zvláštní  předpisy  nebo  charakter  programu,  je  program  CŽV ukončen: 
   1) závěrečnou zkouškou, nebo 
   1) obhajobou závěrečné práce, nebo 
   1) závěrečnou zkouškou a obhajobou závěrečné práce. 
1. Termíny a způsob přihlašování k závěrečné zkoušce, členění a formu této zkoušky, podmínky pro její konání, zadání a obhajobu závěrečné práce, sestavení zkušební komise a hodnocení závěrečné zkoušky stanovuje garant programu  CŽV nebo  jsou stanoveny ve smlouvě o studiu v programu CŽV. 
1. O  úspěšném  absolvování  studia  programu  CŽV  vydá  děkan  jeho  účastníkům osvědčení. 

**Článek 72**  

**Práva a povinnosti účastníků** 

1. Právo stát se účastníkem studia v programu CŽV má každý, kdo splnil podmínky přijímacího řízení podle čl. 67 a byl zapsán ke studiu v tomto programu podle čl. 68. 
1. Účastník studia v programu CŽV má právo na využívání služeb Univerzitní knihovny OU a dalších informačních služeb a vybavení OU, pokud má vydán průkaz podle čl. 87. 

45   
*Vnitřní předpisy Ostravské univerzity Studijní a zkušební ![ref2]řád OU* 

3. Podmínky pro ukončení a zanechání studia nebo vyloučení ze studia v programu CŽV, včetně  finančních  podmínek, stanoví  smlouva o studiu v programu CŽV. Není-li ve smlouvě  toto  stanoveno  nebo  není-li smlouva  podepsána,  stanoví  tyto  podmínky děkan. 
3. Účastník  studia  v  programu  CŽV  je  povinen  dodržovat  podmínky  stanovené programem CŽV, tímto řádem a smlouvou o studiu v programu CŽV, je-li uzavřena. 

**Článek 73          Úplata za studium**  

1. Úplatu za studium v programu CŽV, pokud je stanovena, vybírá děkan fakulty, na níž je program CŽV uskutečňován.
1. Formu a termíny splatnosti úplaty za studium v programu CŽV stanoví smlouva o studiu v programu  CŽV.  Nejsou-li forma  a  termíny  splatnosti  určeny  smlouvou  o  studiu, stanoví je děkan. 
1. Nutnou podmínkou pro vydání dokladu podle čl. 71 odst. 3 je úhrada úplaty stanovené podle odstavce 1. 
1. Úplatu  za  program  CŽV  hradí  účastník,  případně  právnické  subjekty,  které  si uskutečnění programu objednaly nebo které účastník uvedl. 

**ČÁST PÁTÁ              SPOLEČNÁ USTANOVENÍ** 

**Článek 74**  

**Rozhodování o právech a povinnostech studentů** 

Při rozhodování o právech a povinnostech studentů ve věcech: 

1) povolení  mimořádného  opravného  termínu  zkoušky  /§  68  odst.  1  písm.  a) zákona/, 
1) přerušení studia /§ 68 odst. 1 písm. c) zákona/,
1) uznání předmětů /§ 68 odst. 1 písm. d) zákona/,
1) ukončení studia /§ 68 odst. 1 písm. g) zákona/,  

se postupuje podle článku 75 a 76.   

**Článek 75            Řízení v prvním stupni** 

1. Účastníkem řízení je pouze student.
1. Řízení v prvním stupni se koná na fakultě, kde je student zapsán. Prvoinstančním orgánem je děkan. 
1. Řízeními o žádosti studenta jsou řízení uvedená v čl. 74 písm. a) až c). Tato řízení jsou zahájena dnem, kdy žádost došla na OU.
1. Řízení z moci úřední je řízení uvedené v čl. 74 písm. d). Toto řízení je zahájeno dnem oznámení výzvy k vyjádření se podkladům rozhodnutí.
1. V žádosti student uvede:
1) jméno,  příjmení,  datum  narození  a  místo  trvalého  pobytu;  adresu  pro doručování, pokud se odlišuje od místa trvalého pobytu; a osobní studijní číslo;
1) které věci se týká a co se navrhuje; 

46 
*Vnitřní předpisy Ostravské univerzity![ref1]*

*Studijní a zkušební řád OU* 

3) označení děkana, kterému je určena;
3) svůj podpis. 
6. Nemá-li  podání  předepsané  náležitosti  nebo  trpí-li  jinými  vadami,  pomůže  děkan žadateli  nedostatky odstranit nebo ho vyzve k jejich odstranění, poskytne mu k tomu přiměřenou lhůtu a poučí ho o následcích neodstranění nedostatků v této lhůtě. 
6. Jestliže  děkan zjistí, že nastala skutečnost, která odůvodňuje zastavení řízení, bez dalšího jej usnesením zastaví. 
6. Rozhodnutí  děkana se vyhotovuje v písemné formě; rozhodnutí obsahuje výrokovou část, odůvodnění a poučení o možnosti podat odvolání.
6. Výroková část rozhodnutí může obsahovat jeden nebo více výroků anebo vedlejších ustanovení; ve výrokové části se uvede řešení otázky, která je předmětem řízení, právní ustanovení, podle nichž bylo rozhodováno, včetně vnitřních předpisů OU nebo fakulty, označení studenta údaji podle odstavce 5 písm. a) a označení studia, o které v řízení jde. 
6. V odůvodnění se uvedou důvody výroku nebo výroků rozhodnutí, podklady pro jeho vydání,  úvahy,  kterými  se  děkan  řídil  při  jejich  hodnocení  a  při  výkladu  právních předpisů, vnitřních předpisů OU a fakulty, a informace o tom, jak se děkan vypořádal s návrhy a námitkami studenta a s jeho vyjádřením k podkladům rozhodnutí.
6. Odůvodnění rozhodnutí není třeba, jestliže děkan v plném rozsahu vyhoví žádosti studenta. 
6. V poučení se uvede, zda je možné proti rozhodnutí podat odvolání, v jaké lhůtě je možno tak učinit, od kterého dne se tato lhůta počítá, že o odvolání rozhoduje rektor a že se odvolání podává u děkana. 
6. Písemné  vyhotovení  rozhodnutí  se  opatří  otiskem  úředního  razítka,  jménem, příjmením,  funkcí  a  podpisem  oprávněné  úřední  osoby,  označení  děkana,  který rozhodnutí vydal, číslo jednací, datum vyhotovení. 
6. Rozhodnutí  děkana  nabývá  právní moci, jestliže marně uplynula lhůta pro  podání odvolání, nebo jestliže se student práva podat odvolání vzdal, jakož i v případech uvedených v čl. 76 odst. 19 a 20. 

**Článek 76**  

**Odvolání** 

1. Student  může  proti  rozhodnutí  podle  čl.  74  podat  odvolání.  Právo  podat  odvolání nepřísluší studentovi, který se po oznámení rozhodnutí tohoto práva vzdal. Jestliže student vzal podané odvolání zpět, nemůže je podat znovu.
1. Odvoláním  lze  napadnout  výrokovou  část  rozhodnutí,  jednotlivý  výrok  nebo  jeho vedlejší  ustanovení;  odvolání  jen  proti  odůvodnění  rozhodnutí  je  nepřípustné.  Z odvolání  musí  být  patrno,  proti  kterému  rozhodnutí  směřuje  a  co  se  navrhuje.  V odvolání musí být kromě náležitostí uvedených v čl. 75 odst. 5 dále uvedeno, v čem je spatřován  rozpor  s  právními  předpisy  anebo  vnitřními  předpisy  nebo  nesprávnost rozhodnutí nebo řízení, jež mu předcházelo.
1. K  novým  skutečnostem  a  k  návrhům  na  provedení  nových  důkazů,  uvedeným  v odvolání nebo v průběhu odvolacího řízení, se přihlédne jen tehdy, jde-li o takové skutečnosti nebo důkazy, které student nemohl uplatnit dříve; namítá-li student, že mu nebylo umožněno učinit v řízení v prvním stupni určitý úkon, musí být tento úkon učiněn spolu s odvoláním. 
1. Odvolací lhůta činí 30 dnů ode dne oznámení rozhodnutí jeho doručením; lhůta je zachována, je-li poslední den lhůty podána poštovní zásilka, která obsahuje odvolání, 

47   
*Vnitřní předpisy Ostravské univerzity Studijní a zkušební ![ref2]řád OU* 

držiteli poštovní licence. Odvolání lze podat teprve poté, co bylo rozhodnutí vydáno; bylo-li odvolání podáno před oznámením rozhodnutí, platí, že bylo podáno v první den odvolací lhůty. 

5. V případě chybějícího, neúplného nebo nesprávného poučení lze odvolání podat do 15 dnů ode dne oznámení opravného usnesení, bylo-li vydáno, nejpozději však do 90 dnů ode dne oznámení rozhodnutí. Neoznámení rozhodnutí se nemůže dovolávat student, který se s rozhodnutím prokazatelně seznámil; odvolat se v takovém případě lze do 90 dnů ode dne seznámení se s rozhodnutím. 
5. Student  může  požádat  o  prominutí  zmeškání  odvolání  do  15  dnů  ode  dne,  kdy pominula  překážka,  která  mu  bránila  odvolání  podat;  tomuto  podání  lze  přiznat odkladný  účinek,  pokud  studentovi  hrozí  vážná  újma;  s požádáním  o  prominutí zmeškání odvolání je třeba spojit zmeškané podání odvolání, pokud student současně nepodá  odvolání,  podání  se  nevyřizuje; zmeškání  odvolání se promine, prokáže-li student,  že  překážkou  byly  závažné  důvody,  které  nastaly  bez  jeho  zavinění;  o prominutí zmeškání odvolání rozhoduje usnesením  děkan; zmeškání odvolání nelze prominout, jestliže ode dne, kdy mělo být podáno, uplynul jeden rok.
5. Včas podané a přípustné odvolání má odkladný účinek; v důsledku odkladného účinku odvolání  nenastává  právní  moc,  vykonatelnost,  ani  jiné  právní  účinky  rozhodnutí. Odkladný účinek odvolání nelze vyloučit.
5. Odvolání se podává u děkana. 
5. Děkan podle okolností doplní řízení; to neplatí, bylo-li odvolání podáno opožděně nebo bylo-li nepřípustné. 
5. Děkan může napadené rozhodnutí zrušit nebo změnit, pokud tím plně vyhoví odvolání; proti tomuto rozhodnutí se lze odvolat. Ustanovení čl. 75 odst. 8 až 14 platí obdobně. 
5. Neshledá-li děkan  podmínky  pro  postup  podle  odstavce  10,  předá  spis  se  svým stanoviskem odvolacímu správnímu orgánu, jímž je rektor, a to do 30 dnů ode dne doručení odvolání; v případě nepřípustného nebo opožděného odvolání děkan předá spis rektorovi do 10 dnů; ve stanovisku se omezí na uvedení důvodů rozhodných pro posouzení opožděnosti nebo nepřípustnosti odvolání.
5. Jestliže  děkan  před  předáním  spisu  rektorovi  zjistí,  že  nastala  skutečnost,  která odůvodňuje zastavení řízení, bez dalšího řízení zastaví.
5. Rektor přezkoumává soulad napadeného rozhodnutí a řízení, které vydání rozhodnutí předcházelo, s právními předpisy a vnitřními předpisy. K vadám řízení, o nichž nelze mít důvodně za to, že mohly mít vliv na soulad napadeného rozhodnutí s právními předpisy nebo vnitřními předpisy, se nepřihlíží.
5. Jestliže rektor dojde k závěru, že napadené rozhodnutí je v rozporu s právními předpisy nebo vnitřními předpisy,
1. napadené rozhodnutí nebo jeho část zruší a řízení zastaví;
1. napadené rozhodnutí nebo jeho část zruší a věc vrátí k novému projednání děkanovi; v odůvodnění tohoto rozhodnutí rektor vysloví právní názor, jímž je děkan při novém projednání věci vázán; proti novému rozhodnutí lze podat odvolání;  
1. napadené rozhodnutí nebo jeho část změní; změnu nelze provést, pokud by tím hrozila újma z důvodu ztráty možnosti odvolat se; student má právo vyjádřit se  k podkladům  rozhodnutí  nově  pořízených  rektorem  při  rozhodování  ve věcech podle čl. 74 písm. d); je-li to zapotřebí k odstranění vad odůvodnění, změní rektor rozhodnutí v části odůvodnění; 

48 
*Vnitřní předpisy Ostravské univerzity![ref1]*

*Studijní a zkušební řád OU* 

15. Rektor  nemůže  napadené  rozhodnutí  změnit  v  neprospěch  studenta,  ledaže  je napadené rozhodnutí v rozporu s právními předpisy.  
15. Neshledá-li rektor důvod pro postup podle odstavců 14, 16 nebo 17, odvolání zamítne a napadené rozhodnutí potvrdí; jestliže rektor změní nebo zruší napadené rozhodnutí jen zčásti, ve zbytku je potvrdí.
15. Jestliže rektor zjistí, že nastala skutečnost, která odůvodňuje zastavení řízení, bez dalšího řízení zastaví.
15. Opožděné nebo nepřípustné odvolání rektor zamítne; jestliže rozhodnutí již nabylo právní  moci,  následně  zkoumá,  zda  nejsou  dány  předpoklady  pro  přezkoumání rozhodnutí  v přezkumném  řízení,  pro  obnovu  řízení  nebo  pro  vydání  nového rozhodnutí; shledá-li předpoklady pro zahájení přezkumného řízení, pro obnovu řízení nebo pro vydání nového rozhodnutí, posuzuje se opožděné nebo nepřípustné odvolání jako podnět k přezkumnému řízení nebo žádost o obnovu řízení nebo žádost o vydání nového rozhodnutí. Dojde-li rektor k závěru, že odvolání bylo podáno včas a že je přípustné, vrátí věc děkanovi.
15. Rozhodnutí v odvolacím řízení vydá rektor ve lhůtě 30 dnů; lhůta počíná běžet dnem předání spisu rektorovi. Ustanovení čl. 75 odst. 8 až 10, 12 a 13 platí pro rozhodnutí rektora obdobně. 
15. Proti rozhodnutí rektora se nelze dále odvolat; rozhodnutí rektora je v právní moci, jestliže bylo oznámeno studentovi. Spolu s rozhodnutím rektora nabývá právní moci rozhodnutí děkana, které bylo potvrzeno podle odstavce 15. 
15. Pokud  student  vzal  podané  odvolání  zpět,  je  řízení  o  odvolání  zastaveno  dnem zpětvzetí  odvolání;  dnem  následujícím  po  zastavení  řízení  nabývá  napadené rozhodnutí právní moci; o skutečnosti, že řízení bylo zastaveno, se vydává usnesení, které se pouze poznamená do spisu a student se o něm vyrozumí; odvolání lze vzít zpět nejpozději do vydání rozhodnutí rektora.

**Článek 77**  

**Doručování** 

1. Rozhodnutí v řízeních podle  čl. 74 doručuje OU  sama, do datové schránky nebo do vlastních rukou prostřednictvím provozovatele poštovních služeb.
1. Nepodaří-li se písemnost v řízení podle čl. 75 a 76 doručit z důvodu, že student nesplnil povinnost uvedenou v § 63 odst. 3 písm. b) zákona nebo nepodaří-li se písemnost doručit  na  adresu  pro  doručování  nahlášenou  studentem,  doručí  se  písemnost veřejnou vyhláškou, přičemž OU není povinna ustanovit studentovi opatrovníka.
1. Rozhodnutí ve věcech povolení mimořádného opravného termínu zkoušky nebo o uznání předmětů, kterým se vyhovuje žádosti studenta, se doručují prostřednictvím elektronického informačního systému.  Za den doručení a oznámení rozhodnutí se v tomto případě považuje první den následující po zpřístupnění rozhodnutí studentovi v elektronickém informačním systému.

**Článek 78**  

**Další řízení o právech a povinnostech studujících** 

1. V  případě  rozhodování  ve  věcech  neuvedených  v čl.  74  a  §  68  odst.  1  zákona, zejména: 
1) omluva uchazeče od zápisu do studia podle čl. 16, 
1) evidence uznané doby rodičovství a studenta-sportovního reprezentanta podle čl. 25, 

49   
*Vnitřní předpisy Ostravské univerzity Studijní a zkušební ![ref2]řád OU* 

3) prodloužení lhůty pro ukončování předmětů podle čl. 30,  
3) omluva studenta od termínu státní zkoušky podle čl. 38, 
3) přiznání práva konat státní rigorózní zkoušku podle čl. 56, 
3) žádost o konání zkoušky před komisí podle čl. 33,  
3) změna tématu bakalářské nebo diplomové práce podle čl. 41. 

se přiměřeně použije ustanovení čl. 75 a 76. 

2. Řízení v prvním stupni vede:
   1) proděkan pro studium v případech uvedených v odstavci 1 písm. a) až e) 
   1) vedoucí katedry v případech uvedených v odstavci 1 písm. f) a g). 
2. Lhůta pro odvolání činí 15 dnů ode dne oznámení rozhodnutí.
2. Odvolacím orgánem je děkan.
2. Rozhodnutí se doručují prostřednictvím elektronické komunikace podle čl. 85 nebo prostřednictvím  elektronického informačního systému. Za den doručení a oznámení rozhodnutí se považuje první den po zpřístupnění rozhodnutí.
2. Rozhodnutí  podle  odstavce  1  písm.  e)  doručuje  OU  sama  nebo  doporučeně prostřednictvím provozovatele poštovních služeb.

**Článek 79**  

**Uznání rovnosti vzdělání ze zahraničí** 

1. Pokud studující získal  předcházející vzdělání požadované tímto řádem v zahraničí a Česká  republika  není  vázána  smlouvou  o  vzájemném  uznávání,  musí  zahraniční vzdělání být nostrifikováno nebo uznáno podle právních předpisů České republiky. 
1. Pokud má OU  institucionální akreditaci pro alespoň jednu oblast vzdělávání, může sama posoudit zahraniční doklad požadovaný pro přijetí ke studiu podle § 48 odst. 4 nebo 5 zákona, a to podle ustanovení § 48 odst. 6 zákona, postup posuzování upravuje příslušné opatření rektora. 
1. Uznávání  vysokoškolského  vzdělání  na  OU  a  postup  podle  odstavce  2  upravuje příslušné opatření rektora. 

**Článek 80**  

**Studium ve spolupráci s jinou vysokou školou nebo na zahraničním pracovišti OU** 

1. OU nebo její součást může realizovat studium ve  studijním programu ve spolupráci s jinou vysokou školou nebo právnickou osobou v České republice nebo v zahraničí. 
1. OU nebo její součást může realizovat svá studia na svém zahraničním pracovišti.
1. Pravidla pro uskutečňování studia podle odstavce 1 vždy upravuje dohoda uzavřená mezi OU nebo její součástí a dalšími vysokými školami nebo právnickými osobami podílejícími  se  na  uskutečňování  takového  studia.  Dohoda  musí  respektovat ustanovení zákona a tohoto řádu.
1. Pravidla  pro  uskutečňování  studia  podle  odstavce  2  stanovuje  rektor  nebo  děkan v intencích zákona a tohoto řádu.
1. Uchazeči a studenti podléhají vnitřním předpisům a vnitřním normám jiné vysoké školy, či jiné právnické osoby, ve spolupráci s níž OU nebo kterákoliv její fakulta uskutečňuje konkrétní studijní program, v rozsahu, který je nezbytný pro uskutečňování konkrétního studijního programu, nebo v rozsahu, který je výslovně stanoven dohodou podle odst. 3 tohoto článku. 

50 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 81  Zkušební komise** 

Ministerstvo  může jmenovat  další členy zkušební komise pro všechny typy státní zkoušky z významných odborníků v daném oboru.

**Článek 82**  

**Vysokoškolská kvalifikační, rigorózní a závěrečná práce** 

1. Vysokoškolskou  kvalifikační  prací  (dále  jen  „VŠKP“)  se  rozumí  práce  bakalářská, diplomová a disertační. 
1. Rigorózní práce je součástí státní rigorózní zkoušky, jíž se neukončuje studium ve studijním  programu.  Závěrečnou  prací  se  rozumí  práce  v programu  celoživotního vzdělávání. 
1. Jedna  osoba  může  najednou  vést  celkově  nanejvýš  15  VŠKP.  Počet  najednou vedených diplomových prací nesmí bez dalšího překročit hodnotu 8 a počet najednou vedených disertačních prací nesmí bez dalšího překročit hodnotu  5. Navýšení počtu vedených VŠKP nad rámec hodnot dle věty druhé lze pouze v individuálních případech se souhlasem Rady pro vnitřní hodnocení OU. 
1. Do  celkového  počtu  15  vedených  VŠKP  podle  odstavce  3  se  započítávají  i konzultované  práce  rigorózní.  Počet  najednou  vedených  rigorózních  prací  nesmí překročit hodnotu 4. 
1. Databází VŠKP a rigorózních prací na OU je informační systém DIPL2, který zajišťuje jednotné podmínky pro vyhlášení, zadávání témat, elektronické vedení, obhájení a uložení VŠKP a rigorózních prací. 
1. Nejpozději v den odevzdávání VŠKP nebo rigorózní práce v tištěné podobě je studující povinen vložit identickou elektronickou verzi své práce ve formátu pdf do informačního systému DIPL2. Studující je povinen  totožnost tištěné a elektronické verze potvrdit čestným prohlášením.
1. Pokud  studující  nesplní  ustanovení  odstavce  6,  nahlíží  se  na  to,  jako  by  práci neodevzdal. 
1. Po vypracování posudků vloží vedoucí práce  a oponent elektronickou verzi posudku do informačního systému DIPL 2, a to nejpozději  5 pracovních dnů před termínem obhajoby. 
1. Do  5  pracovních  dnů  po  obhajobě  VŠKP  nebo  rigorózní  práce  je  vložen  do informačního systému DIPL2 záznam o průběhu a výsledku obhajoby. 
1. Za  provedení  úkonů  podle  odstavců  8  a  9  odpovídá  vedoucí  katedry,  na  němž obhajoba proběhla nebo měla proběhnout.
1. Pravidla pro vyhlášení, zadávání témat, vedení, obhájení a uložení závěrečných prací stanovuje děkan formou opatření. 

**Článek 83                         Zpřístupnění VŠKP a rigorózních prací** 

1. VŠKP  nebo rigorózní práce odevzdaná studujícím nebo absolventem k obhajobě je nejméně 5 pracovních dnů před termínem obhajoby zveřejněna k nahlížení veřejnosti prostřednictvím informačního systému DIPL2.
1. V informačním systému DIPL2 je uložena VŠKP  nebo rigorózní práce  v plnotextové podobě,  včetně  posudků  a záznamu  o  průběhu  a  výsledku  obhajoby.  Přístup k plnotextové podobě VŠKP a rigorózních prací včetně posudků a záznamu o průběhu a výsledku obhajoby je umožněn elektronicky prostřednictvím internetu.  

51   
*Vnitřní předpisy Ostravské univerzity Studijní a zkušební ![ref2]řád OU* 

3. OU disertační práci nezveřejňuje, byla-li již zveřejněna jiným způsobem.
3. OU může odložit zveřejnění VŠKP, rigorózní práce nebo jejich částí, a to po dobu trvání překážky pro zveřejnění, nejdéle však na dobu 3 let. Informace o odložení zveřejnění musí být spolu s odůvodněním zveřejněna v informačním systému DIPL2. OU zašle bez zbytečného odkladu po obhájení VŠKP nebo rigorózní práce, jíž se týká odklad zveřejnění podle věty první, jeden výtisk práce k uchování ministerstvu. 
3. Za vedení informačního systému DIPL2 a zpřístupňování VŠKP  a rigorózních prací v elektronické podobě odpovídá Centrum informačních technologií OU.
3. Příslušná katedra, kde proběhla obhajoba  rigorózní nebo disertační práce, odevzdá práci  navíc  v jednom exempláři v tištěné podobě Univerzitní knihovně OU nejpozději měsíc po proběhlé obhajobě.
3. Univerzitní knihovna OU zpřístupňuje práce podle odstavce 6 prezenčně. 
3. Příslušná katedra může shromažďovat, uchovávat, zpracovávat a zpřístupňovat VŠKP a rigorózní práce v tištěné podobě. 

**Článek 84  Původnost práce** 

1. VŠKP, rigorózní nebo závěrečná práce a další písemné práce, které jsou součástí realizace studia (zejména seminární, ročníkové, klauzurní), jsou vždy původním dílem studujícího, v němž jsou v souladu s tradicemi oboru přesně uvedeny zejména zdroje, citace a parafráze zdroje a odkazy na něj.  
1. Autor práce odpovídá za to, že práce je jeho původním dílem. Při realizaci práce musí studující respektovat právní a etické normy, které chrání duševní vlastnictví a autorská práva. Není přípustné, aby se student dopouštěl úmyslného neoprávněného užití díla jiné osoby hrubě porušující právní předpisy upravující ochranu duševního vlastnictví podle § 47c odst. 2 písm. b) zákona. 
1. Zanedbání  pravidel  uvedených  v odstavcích  1  a  2  může  být  důvodem  k zahájení disciplinárního řízení vůči studujícímu.
1. Každá VŠKP  a rigorózní práce  prochází před a při obhajobě kontrolou týkající se původnosti práce. 
1. Kontrolu provádí vedoucí práce a oponent a práce je kontrolována také v informačním systému pro odhalování plagiátů.
1. Vedoucí práce je povinen zkontrolovat před zahájením obhajoby výsledek kontroly v informačním  systému  pro  odhalování  plagiátů.  Kladný  i  záporný  výsledek  této kontroly vloží vedoucí práce do informačního systému DIPL 2. 
1. Je-li  vedoucí  práce  odborníkem  z jiného  pracoviště  než  z  OU  nebo  její  součásti, odpovídá za provedení úkonů podle odstavce 6 vedoucí katedry. 
1. Předseda  zkušební  komise  odpovídá  za  skutečnost,  že  výsledek  kontroly v informačním systému pro odhalování plagiátů bude součástí záznamu o průběhu a výsledku obhajoby, není-li již zaznamenán v posudku vedoucího práce.
1. Pokud je vedoucím práce nebo zkušební komisí potvrzena skutečnost, že došlo při VŠKP  nebo rigorózní práce  k jednání uvedeném v odstavci 2, nezahájí se obhajoba VŠKP nebo rigorózní práce, pokud  byla  obhajoba zahájena, pak  se nepokračuje v související státní zkoušce. Dále je vůči studujícímu postupováno podle odstavce 3. 
1. Ustanovení § 47c až 47e zákona nejsou tímto článkem dotčena. 

52 
*Vnitřní předpisy Ostravské univerzity![ref1]*

*Studijní a zkušební řád OU* 

**Článek 85             E-mailová komunikace** 

1. Pro elektronickou komunikaci v rámci OU jsou studující povinni využívat elektronické adresy jim přidělené v systému pošty OU.  
1. OU bude prostřednictvím těchto adres studujícím zasílat informace, které se vztahují ke studiu. 
1. Adresy jsou studujícím přiděleny po registraci do elektronického informačního systému. 

**Článek 86**  

**Nahlašování údajů a oznamování jejich změn** 

1. Studující je povinen nahlásit OU při podávání přihlášky ke studiu, žádosti o konání státní rigorózní zkoušky nebo přihlášky ke studiu v programu celoživotního vzdělávání pravdivé osobní údaje v rozsahu podle ustanovení § 50 odst. 1 zákona a dále další údaje nezbytné pro jeho evidenci podle § 63 odst. 3 písm. b) zákona.  
1. V případě změn je studující  povinen do 8 dnů, ode dne, kdy nastala změna, oznámit příslušnému studijnímu oddělení změnu osobních údajů:
1) změnu stavu, 
1) změnu jména, popřípadě jmen, a příjmení, 
1) změnu trvalého bydliště, adresy pro doručování nebo ID své datové schránky. 

**Článek 87          Průkaz studujícího**  

1. Průkaz studenta nebo jeho obdoba pro absolventy magisterských studijních programů konající státní rigorózní zkoušku a účastníky programů celoživotního vzdělávání (dále jen „průkaz“) je doklad vydávaný OU, který potvrzuje právní postavení studujícího, které ho opravňuje využívat práv a výhod studujícího vyplývajících z právních předpisů nebo vnitřních předpisů OU.
1. Každý studující je povinen do jednoho měsíce od zápisu  do studia  nebo od začátku výuky v semestru do studia si opatřit průkaz vydaný OU. Průkaz je nepřenosný.
1. U časově krátkodobých programů CŽV a zpravidla též u programů Univerzity třetího věku se průkazy nevydávají.
1. U  všech  kontrol  studia  je  studující  povinen  prokazovat  se  na vyzvání vyučujícího průkazem. 
1. Pro ověření totožnosti je studující  v odůvodněných případech povinen prokazovat se na vyzvání zaměstnance OU průkazem.
1. Studující  je  povinen  si  prodloužit  platnost  průkazu  do  měsíce  od  začátku  dalšího akademického roku.  

**Článek 88                Centrální úhradový systém** 

1. Studující je povinen používat při hrazení úhrad centrální úhradový systém.
1. Seznam úhrad podle odstavce 1 je zveřejněn opatřením rektora. 

**Článek 89**  

**Studující se specifickými potřebami** 

1. Pro  studující se specifickými potřebami funguje na univerzitě specializované centrum (dále jen „Centrum Pyramida“), které poskytuje odborné speciálně pedagogické služby, garantuje  technické  a  technologické  zázemí  tak,  aby  studujícím  se  specifickými 

53   
*Vnitřní předpisy Ostravské univerzity Studijní a zkušební ![ref2]řád OU* 

potřebami byla po stránce formální i obsahové korektním způsobem dána možnost absolvovat  zvolený  studijní  program/studijní  obor  a  dosáhnout  tak  potřebného studijního cíle. 

2. Za studující se specifickými potřebami jsou považováni ti, kteří se za takové chtějí považovat a kteří splňují kritéria stanovená Pravidly pro poskytování příspěvku a dotací veřejných  vysokým  školám  Ministerstvem  školství,  mládeže  a  tělovýchovy  pro příslušný rok (dále jen „Pravidla“), zejména Přílohou č. 3 Pravidel.   
2. Studium studujících se specifickými potřebami se řídí tímto řádem, opatřeními rektora, která upravují podporu uchazečů a studentů se specifickými potřebami, a Metodikou podpory a vyrovnání podmínek při studiu studentům se specifickými potřebami na OU (dále jen „Metodika“). 
2. Děkan zpravidla schválí prodloužení lhůt pro splnění předmětů podle čl. 30 odst. 2 písm. c) či jiných lhůt určených tímto řádem u studentů se specifickými potřebami.
2. Povinnosti studujícího: 
   1) Pokud chce být studující registrován jako studující se specifickými potřebami a využívat služeb Centra Pyramida, je povinen doložit uznatelné doklady o typu specifických potřeb, absolvovat funkční diagnostiku u odborníka specialisty a respektovat a řídit se povinnostmi a doporučeními z něj vyplývajících.
   1) Pokud chce studující využívat modifikací studia v daném semestru, je povinen alespoň  2  týdny  po  zahájení  semestru,  pokud  to  okolnosti  umožňují, zkonzultovat s vyučujícími, u kterých požaduje modifikaci studia, jednotlivé typy podpůrných servisních a konkrétní organizačních opatření vyplývající z funkční diagnostiky.  V  případě,  že  studující  nebude  vyučující  o  svých  specifických potřebách informovat včas, ztratí v daném semestru v daném předmětu nárok na doporučená servisní a organizační opatření potřebná k modifikaci studia.
   1) Registrovaní  studující mají povinnost řídit se pravidly uvedenými v Metodice, spolupracovat  se  zaměstnanci  Centra  Pyramida  a  respektovat  další  vnitřní normy OU upravující podporu studujících se specifickými potřebami. 
2. Navržená  podpůrná  opatření  vyplývající  z  funkční  diagnostiky  k  přizpůsobení podmínek  studia  musí  vyučující  i  ostatní  zaměstnanci  OU  respektovat,  nesmí  ale snižovat studijní nároky a každý studující OU musí prokázat stejné průběžné i výstupní výsledky pro dosažení požadované kvalifikace. 
2. Pro uchazeče se pravidla uvedená v odstavcích 1 až 6 použijí přiměřeně.

**ČÁST ŠESTÁ**  

**ZÁVĚREČNÁ A PŘECHODNÁ USTANOVENÍ** 

**Článek 90            Přechodná ustanovení** 

1. Studentům,  kteří  byli  zapsaní  do  studia  ve  studijních  programech před nabytím účinnosti tohoto  řádu, a byli u zkoušek hodnoceni podle čtyřklasifikační stupnice,  je  za dřívější hodnocení „1“  evidován  klasifikační stupeň  „A“, za dřívější hodnocení „2“  klasifikační stupeň  „C“ a za dřívější hodnocení „3“  klasifikační stupeň „E“. 

54 
*Vnitřní předpisy Ostravské univerzity![ref1]*

*Studijní a zkušební řád OU* 

2. Při převádění nebo uznávání výsledků z jiných klasifikačních systémů se postupuje podle této tabulky: 



<table><tr><th colspan="1" valign="top">Body </th><th colspan="1" valign="top"><p>Zkouška (alfabetická šestistupňová klasifikační </p><p>stupnice) </p></th><th colspan="1" valign="top"><p>Zkouška (číselná šestistupňová </p><p>klasifikační stupnice) </p></th><th colspan="1"><p>Zkouška (číselná </p><p>čtyřstupňová klasifikační stupnice (platná do 31. srpna 2015)</p></th><th colspan="1" valign="top">Zápočet </th></tr>
<tr><td colspan="1">91 – 100 </td><td colspan="1">A </td><td colspan="1">1 </td><td colspan="1">1 </td><td colspan="1" rowspan="5">splnil </td></tr>
<tr><td colspan="1">81 – 90 </td><td colspan="1">B </td><td colspan="1">1,5 </td><td colspan="1" rowspan="2">2 </td></tr>
<tr><td colspan="1">71 – 80 </td><td colspan="1">C </td><td colspan="1">2 </td></tr>
<tr><td colspan="1">61 – 70 </td><td colspan="1">D </td><td colspan="1">2,5 </td><td colspan="1" rowspan="2">3 </td></tr>
<tr><td colspan="1">51 – 60 </td><td colspan="1">E </td><td colspan="1">3 </td></tr>
<tr><td colspan="1">0 – 50 </td><td colspan="1">F </td><td colspan="1">4 </td><td colspan="1">4 </td><td colspan="1">nesplnil </td></tr>
</table>



3. Pokud byl studijní program akreditován před nabytím účinnosti zákona č. 137/2016 Sb., a  člení  se  na  studijní  obory,  jsou  informace  o  něm  zveřejněny  ve  veřejné  části internetových stránek OU. 
3. Studenti zapsaní do studia ve studijním programu, který se člení na  studijní  obory, dokončí svá studia ve studijním programu, který se člení na  studijní  obory, pokud nezanikne jeho akreditace.
3. Ustanovení tohoto řádu týkající se studia bez specializace nebo se specializací se použijí přiměřeně pro studia  ve studijních programech  akreditovaných před nabytím účinnosti zákona č. 137/2016 Sb., jako jednooborová studia. 
3. Ustanovení tohoto řádu týkající se studia dle čl. 12 odst. 1 písm. c) se použijí přiměřeně pro  studia  akreditována  před  nabytím  účinnosti  zákona  č. 137/2016  Sb.,  jako „dvouoborová studia“. 

**Článek 91            Závěrečná ustanovení** 

1. Zrušuje se Studijní a zkušební řád OU zaregistrovaný ministerstvem dne 8. července 2022 pod č. j. MSMT-19115/2022-1. 
1. Tento  řád  byl  podle  §  9  odst.  1  písm.  b)  bodu  3  zákona  schválen  Akademickým senátem OU dne 26. února 2024. 
1. Tento řád nabývá platnosti podle § 36 odst. 4 zákona dnem registrace ministerstvem.
1. Tento studijní a zkušební řád nabývá účinnosti dnem registrace ministerstvem. 

doc. Mgr. Petr Kopecký, Ph.D.

rektor OU** 
55   

[ref1]: Aspose.Words.5a70c632-e857-4a04-a78d-987e7864f950.001.png
[ref2]: Aspose.Words.5a70c632-e857-4a04-a78d-987e7864f950.005.png
